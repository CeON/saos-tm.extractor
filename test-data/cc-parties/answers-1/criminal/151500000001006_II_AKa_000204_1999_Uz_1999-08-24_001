<p>Sygn. akt: II AKa 204/99</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 24 sierpnia 1999 r.</p>
      <p>
<strong>
<!-- -->Sąd Apelacyjny w Katowicach II Wydział Karny w składzie:</strong>
</p>
      <table>
        <colgroup>
          <col width="172"/>
          <col width="539"/>
        </colgroup>
        <tr>
          <td>
            <p>Przewodniczący</p>
          </td>
          <td>
            <p>SSA Stanisław Raszka</p>
          </td>
        </tr>
        <tr>
          <td>
            <p>Sędziowie</p>
          </td>
          <td>
            <p>SSA Wiesława Gawrońska (spr.)</p>
            <p>SSA Jan Dybek</p>
          </td>
        </tr>
        <tr>
          <td>
            <p>Protokolant</p>
          </td>
          <td>
            <p>Barbara Gawor</p>
          </td>
        </tr>
      </table>
      <p>przy udziale Prokuratora Prok. Apel. Janusza Konstantego</p>
      <p>po rozpoznaniu w dniu 24 sierpnia 1999 roku</p>
      <p>sprawy z wniosku <span class="anon-block">S. M.</span> o odszkodowanie i zadośćuczynienie dochodzone na podstawie art. 8 ustęp 1 ustawy z 23.02.1991r. (Dz. U. Nr 34, poz. 149)</p>
      <p>z powodu apelacji, wniesionej przez pełnomocnika wnioskodawcy</p>
      <p>od wyroku Sądu Okręgowego w Katowicach</p>
      <p>z dnia 28 kwietnia 1999r. sygn. akt XVI1 Ko 138/97</p>
      
      <p>uchyla zaskarżony wyrok i przekazuje sprawę Sądowi Okręgowemu w Katowicach do ponownego rozpoznania.</p>
      
      <p>II AKa 204/99</p>
    </div>
    <div>
      <h2>UZASADNIENIE</h2>
      <p>Sąd Okręgowy w Katowicach, wyrokiem z dnia 28 kwietnia 1999r. sygn. XVI1 Ko 138/97 oddalił wniosek <span class="anon-block">S. M.</span> o odszkodowanie iż zadośćuczynienie dochodzone w trybie art. 8 ustęp 1 ustawy z 23.02.1991r. (Dz. U. Nr 34, poz. 149) wywodząc, że Sąd Wojewódzki w Białymstoku, postanowieniem z dnia 22 kwietnia 1997r. sygn. III Ko 308/95 tylko w części uznał za nieważny wyrok Wojskowego Sądu Rejonowego w Białymstoku z dnia 9 lutego 1953r. sygn. Sr 15/53 i w rezultacie tego odbytą karę 3 lat i 8 miesięcy pozbawienia wolności należy wiązać ze skazaniem za przestępstwo pospolite.</p>
      <p>W apelacji pełnomocnik wnioskodawcy zarzucił:</p>
      
        
        <p>1. 
        obrazę przepisów postępowania, a w szczególności <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 410)">art. 410 kpk</a> przez pominięcie przy wyrokowaniu okoliczności wynikających z ujawnionego wyroku Sądu Najwyższego z dnia 1.10.1954r. sygn. Ns 264/54 z którego wynika, że kary wymierzone wyrokiem Wojskowego Sadu Rejonowego w Białymstoku z dnia 9.02.1953r. za czyny przewidziane w <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 257;art. 257 § 1)">art. 257§1 kk</a> zostały złagodzone, a następnie darowane na mocy <a href="http://isap.sejm.gov.pl/DetailsServlet?id=WDU19520460309" title="Ustawa z dnia 22 listopada 1952 r. o amnestii - Dz. U. z 1952 r. Nr 46, poz. 309 ()">ustawy o amnestii z dnia 22.11.1952r.</a>
</p>
      
      
        
        <p>2. 
        błąd w ustaleniach faktycznych polegający na przyjęciu, że odbyta przez <span class="anon-block">S. M.</span> kara w rozmiarze 3 lat i 8 miesięcy jest karą odbytą za przestępstwo z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 257;art. 257 § 1)">art. 257§1 kk</a>,a nie kara wymierzoną za działalność na rzecz niepodległego bytu Państwa Polskiego.</p>
      
      <p>W oparciu o te zarzuty pełnomocnik wnioskodawcy wniósł o uchylenie zaskarżonego wyroku i przekazanie sprawy Sądowi I instancji do ponownego rozpoznania.</p>
      <p>Sąd Apelacyjny zważył co następuje:</p>
      <p>Apelacja zasługiwała na uwzględnienie. W niniejszej sprawie niewątpliwie jest, że stwierdzona nieważność wyroku Wojskowego Sądu Rejonowego w Białymstoku z dnia 9.02.1953r. Sr 15/53 nie dotyczyła skazania za przypisany czyn z <a href="http://isap.sejm.gov.pl/DetailsServlet?id=WDU19320600571" title="Rozporządzenie Prezydenta Rzeczypospolitej z dnia 11 lipca 1932 r. - Kodeks karny - Dz. U. z 1932 r. Nr 60, poz. 571 (art. 257;art. 257 § 1)">art. 257§1 dkk</a>. Pierwotnie wymierzona za ten czyn kara 4 lat więzienia, przy równocześnie wymierzonych karach 7 lat i 9 lat za czyny z <a href="http://isap.sejm.gov.pl/DetailsServlet?id=WDU19320600571" title="Rozporządzenie Prezydenta Rzeczypospolitej z dnia 11 lipca 1932 r. - Kodeks karny - Dz. U. z 1932 r. Nr 60, poz. 571 (art. 86;art. 86 § 2)">art. 86§2 kk</a> i art. 4§1 dekretu z dnia 13.06.1946r. objęta została łączną karą 12 lat więzienia.</p>
      <p>Postanowieniem Najwyższego Sądu Wojskowego z dnia 1.10.1954r. Ns 264/54 łączną karę więzienia złagodzono do 9 lat, a następnie na mocy amnestii z dnia 22.11.1952r. tą łączną karę złagodzono o 1/3 czyli do wysokości 6 lat więzienia.</p>
      <p>Kryteria przyjęte w <a href="http://isap.sejm.gov.pl/DetailsServlet?id=WDU19520460309" title="Ustawa z dnia 22 listopada 1952 r. o amnestii - Dz. U. z 1952 r. Nr 46, poz. 309 ()">ustawie z dnia 22.11.1952r. o amnestii</a> wskazują, że bez wątpienia złagodzeniu o 1/3 podlegały kary orzeczone za czyny z <a href="http://isap.sejm.gov.pl/DetailsServlet?id=WDU19320600571" title="Rozporządzenie Prezydenta Rzeczypospolitej z dnia 11 lipca 1932 r. - Kodeks karny - Dz. U. z 1932 r. Nr 60, poz. 571 (art. 86;art. 86 § 2)">art. 86§2 kk</a> i <a href="http://isap.sejm.gov.pl/DetailsServlet?id=WDU19320600571" title="Rozporządzenie Prezydenta Rzeczypospolitej z dnia 11 lipca 1932 r. - Kodeks karny - Dz. U. z 1932 r. Nr 60, poz. 571 (art. 4;art. 4 § 1)">art. 4§1 kk</a>, a wątpliwości budzić może natomiast kwestia stosowania tej amnestii do przypisanego czynu z <a href="http://isap.sejm.gov.pl/DetailsServlet?id=WDU19320600571" title="Rozporządzenie Prezydenta Rzeczypospolitej z dnia 11 lipca 1932 r. - Kodeks karny - Dz. U. z 1932 r. Nr 60, poz. 571 (art. 257;art. 257 § 1)">art. 257§1 dkk</a>. Przy tym niekorzystnym dla wnioskodawcy wariancie kara 4 lat więzienia (obok złagodzonych kar 4 lat i 8 miesięcy oraz 6 lat) i tak nie mogłaby decydująco wpłynąć na orzeczenie łącznej kary 6 lat więzienia.</p>
      <p>Z ustaleń Sądu Okręgowego wynika dalej, że na mocy kolejnej <a href="http://isap.sejm.gov.pl/DetailsServlet?id=WDU19560110057" title="Ustawa z dnia 27 kwietnia 1956 r. o amnestii - Dz. U. z 1956 r. Nr 11, poz. 57 ()">ustawy z 27.04.1956r. o amnestii</a> kara orzeczona za czyn z <a href="http://isap.sejm.gov.pl/DetailsServlet?id=WDU19320600571" title="Rozporządzenie Prezydenta Rzeczypospolitej z dnia 11 lipca 1932 r. - Kodeks karny - Dz. U. z 1932 r. Nr 60, poz. 571 (art. 86;art. 86 § 2)">art. 86§2 dkk</a> została darowana w całości, a kara 6 lat wymierzona za czyn z art. 4§1 dekretu została załagodzona o połowę tj. do wysokości 3 lat.</p>
      <p>Sąd Okręgowy nie przeanalizował natomiast w ogołe kwestii, czy <a href="http://isap.sejm.gov.pl/DetailsServlet?id=WDU19560110057" title="Ustawa z dnia 27 kwietnia 1956 r. o amnestii - Dz. U. z 1956 r. Nr 11, poz. 57 ()">ustawa z dnia 27.04.1956r. o amnestii</a> miała również zastosowanie do kary wymierzonej za czyn z <a href="http://isap.sejm.gov.pl/DetailsServlet?id=WDU19320600571" title="Rozporządzenie Prezydenta Rzeczypospolitej z dnia 11 lipca 1932 r. - Kodeks karny - Dz. U. z 1932 r. Nr 60, poz. 571 (art. 257;art. 257 § 1)">art. 257§1 dkk</a>. Podkreślić należy, że potrzeba tego rodzaju dodatkowej analizy wynika z faktu, że <a href="http://isap.sejm.gov.pl/DetailsServlet?id=WDU19560110057" title="Ustawa z dnia 27 kwietnia 1956 r. o amnestii - Dz. U. z 1956 r. Nr 11, poz. 57 ()">ustawa o amnestii</a> ma charakter powszechny i działa (z określonymi w ustawie wyjątkami) w sposób obligatoryjny.</p>
      <p>W związku z brakiem takiej analizy Sąd Apelacyjny pozbawiony został możliwości kontroli poczynionych w tym względzie ustaleń.</p>
      <p>Nawet jeśli w przypadku ewentualnego ustalenia, że amnestia nie objęła kary wymierzonej za czyn z <a href="http://isap.sejm.gov.pl/DetailsServlet?id=WDU19320600571" title="Rozporządzenie Prezydenta Rzeczypospolitej z dnia 11 lipca 1932 r. - Kodeks karny - Dz. U. z 1932 r. Nr 60, poz. 571 (art. 257;art. 257 § 1)">art. 257§1 dkk</a> istniał obowiązek ustalenia, czy warunki odbywania tej kary, w związku z tym, że była ona wykonywana w ramach łącznej kary nie uległy pogorszeniu i w jakim stopniu.</p>
      <p>Zaznaczyć przecież potrzeba, że przez okres śledztwa oraz pozbawienia wolności wnioskodawca traktowany był nie jak skazany za przestępstwo pospolite, ale jako więzień polityczny.</p>
      <p>Uznając więc, że zaskarżone orzeczenie było przedwczesne Sąd Apelacyjny orzekł jak w części dyspozytywnej swojego wyroku.</p>
    </div>
<p>Sygn. akt VI U 2235/13</p>
    
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 4 marca 2014 r.</p>
      
      <p>Sąd Okręgowy w Bydgoszczy VI Wydział Pracy i Ubezpieczeń Społecznych</p>
      <p>w składzie:</p>
      <p>Przewodniczący SSO Ewa Milczarek</p>
      <p>Protokolant – sekr. sądowy Sylwia Sawicka</p>
      
      <p>po rozpoznaniu w dniu 4 marca 2014 r. w Bydgoszczy</p>
      <p>na rozprawie</p>
      <p>odwołania: <span class="anon-block">B. H.</span>
</p>
      <p>od decyzji Zakładu Ubezpieczeń Społecznych Oddziału w <span class="anon-block">B.</span>
</p>
      <p>z dnia 27 czerwca 2013 r., znak:<span class="anon-block">(...)</span>
</p>
      <p>w sprawie: <span class="anon-block">B. H.</span>
</p>
      <p>przeciwko: Zakładowi Ubezpieczeń Społecznych Oddziałowi w <span class="anon-block">B.</span>
</p>
      <p>o rentę z tytułu niezdolności do pracy</p>
      
      <p>zmienia zaskarżoną decyzję w ten sposób, że przyznaje ubezpieczonemu <span class="anon-block">B. H.</span> prawo do renty z tytułu całkowitej niezdolności do pracy od dnia 1 lipca 2013 r. na stałe.</p>
      
      <p>Na oryginale właściwy podpis.</p>
      
      <p>
<strong>
<!-- -->Sygn. akt VIU 2235/13 </strong>
</p>
    </div>
    <div>
      <h2>UZASADNIENIE</h2>
      <p>Decyzją z dnia 27 czerwca 2013 r. Zakład Ubezpieczeń Społecznych Oddział w <span class="anon-block">B.</span>, w oparciu o orzeczenie Komisji Lekarskiej ZUS z dnia 25.06.2013 r., przyznał ubezpieczonemu <span class="anon-block">B. H.</span> od dnia 1 lipca 2013r. prawo do renty z tytułu częściowej niezdolności do pracy.</p>
      <p>Odwołanie od powyższej decyzji złożył ubezpieczony wnosząc o przyznanie mu prawa do renty z tytułu całkowitej niezdolności do pracy. Ubezpieczony podniósł, że przebył trzykrotnie leczenie przeciwnowotworowe, w tym chemioterapię i radioterapię. Z powodu następstw stan jego zdrowia systematycznie się pogarsza.</p>
      <p>W odpowiedzi na odwołanie Zakład Ubezpieczeń Społecznych Oddział w <span class="anon-block">B.</span> wniósł o jego oddalenie podtrzymując argumentację zawartą w decyzji.</p>
      <p>
        <strong>
<!-- -->Sąd ustalił i zważył, co następuje: </strong>
</p>
      
      <p>W myśl art. 12 ustawy o emeryturach i rentach z FUS niezdolną do pracy jest osoba, która całkowicie lub częściowo utraciła zdolność do pracy zarobkowej z powodu naruszenia sprawności organizmu. Całkowicie niezdolną do pracy jest osoba, która utraciła zdolność do wykonywania jakiejkolwiek pracy. Częściowo niezdolną do pracy jest osoba, która w znacznym stopniu utraciła zdolność do pracy zgodnej z poziomem posiadanych kwalifikacji. Zgodnie natomiast z treścią art. 13 ust. 1 ustawy przy ocenie stopnia i przewidywanego okresu niezdolności do pracy oraz rokowania co do odzyskania zdolności do pracy uwzględnia się: stopień naruszenia sprawności organizmu oraz możliwości przywrócenia niezbędnej sprawności w drodze leczenia i rehabilitacji, możliwość wykonywania dotychczasowej pracy lub podjęcia innej pracy oraz celowość przekwalifikowania zawodowego, biorąc pod uwagę rodzaj i charakter dotychczas wykonywanej pracy, poziom wykształcenia, wiek i predyspozycje psychofizyczne.</p>
      <p>Ubezpieczony <span class="anon-block">B. H.</span> był uprawniony do renty z tytułu okresowej całkowitej niezdolności do pracy do dnia 30 czerwca 2013 r. W wyniku rozpoznania kolejnego wniosku o rentę, zarówno Lekarz Orzecznik ZUS w orzeczeniu z dnia 3 czerwca 2013 r., jak i Komisja Lekarska ZUS w orzeczeniu z dnia 25czerwca 2013 r. stwierdzili, że badany jest częściowo niezdolny do pracy.</p>
      <p>
<strong>
<!-- -->
          <em>
<!-- -->okoliczności bezsporne </em>
        </strong>
</p>
      <p>W celu zweryfikowania ustaleń dokonanych przez organ rentowy Sąd przeprowadził dowód z opinii biegłych lekarzy sądowych: onkologii, kardiologii, psychiatrii i psychologii oraz chorób wewnętrznych.</p>
      <p>Biegli po zapoznaniu z dokumentacja medyczną, zebraniu wywiadu i przeprowadzeniu badania rozpoznali u ubezpieczonego następujące schorzenia:</p>
      <p>- rak płuca lewego zaawansowany stopień IIIa</p>
      <p>- przebytą w 2002 r. operację nowotworu złośliwego lewego jądra</p>
      <p>z chemioterapią</p>
      <p>- zaburzenia depresyjne lękowe – mieszane</p>
      <p>- nadkomorowe zaburzenia rytmu</p>
      <p>- zmiany zwyrodnieniowo dyskopatyczne kręgosłupa szyjnego</p>
      <p>i lędźwiowego</p>
      <p>- zapalenie błony śluzowej żołądka</p>
      
      <p>W odrębnej opinii specjalista onkolog dr <span class="anon-block">E. Z.</span> stwierdziła, iż stan zdrowia ubezpieczonego nie uległ poprawie i jest on nadal osobą całkowicie niezdolna do pracy. Orzeczona niezdolność do pracy jest trwała.</p>
      <p>Nadal występuje zagrożenie wznowy i rozsiewu procesu nowotworowego. Nowotwór złośliwy płuca lewego , który należy do chorób o niekorzystnym rokowaniu odznacza się wysokim odsetkiem umieralności. Ubezpieczony przebył zabieg operacyjny i agresywne leczenie chemioterapią uzupełnione radioterapią. Leczenie to niesie za sobą szereg skutków ubocznych utrzymujących się nawet kilka miesięcy po leczeniu. Jednocześnie dołączają się skutki związane z późnym odczynem popromiennym w tkance płucnej takie ja spadek wydolności oddechowej, czego konsekwencja jest duszność nawet po niewielkim wysiłku. Uszkodzenie tkanki płucnej jest procesem nieodwracalnym i postępującym. Z powyższych względów nie można mówić o polepszeniu stanu zdrowia ubezpieczonego. Pacjent z tak poważna choroba wymaga oszczędzającego trybu życia , unikania wysiłku fizycznego, właściwego trybu żywieniowego, a także pomocy innych osób. Podjęcie pracy w zawodzie mechanika lub listonosza przekracza zdolności adaptacyjne pacjenta obciążonego tak poważna chorobą. Niekorzystny przebieg tej choroby został potwierdzony rozsiewem procesu nowotworowego ujawnionym już po badaniu przez lekarzy orzeczników ZUS.</p>
      <p>Ubezpieczony aktualnie jest w stanie średnim, porusza się przy pomocy wózka inwalidzkiego, wymaga stosowania narkotycznych leków przeciwbólowych oraz zaopatrzenia ortopedycznego.</p>
      <p>Również w ocenie pozostałych biegłych lekarzy sądowych, aktualny stan zdrowia ubezpieczonego skutkuje jego całkowitą trwałą niezdolnością do pracy od 1.07.2013 r. do lutego 2016 r. Biegli nie podzielili orzeczenia Komisji Lekarskiej ZUS stwierdzając, że stan ubezpieczonego nie uległ poprawie.</p>
      
      <p>
<strong>
<!-- -->
          <em>
<!-- -->dowód:</em>
        </strong>
        <em>
<!-- --> opinia specjalisty onkologa z dnia 5.12.2013 r. (k. 26- 28 akt)</em>
</p>
      <p>
<em>
<!-- -->opinia biegłych sądowych lekarzy z dnia 12.12.2013 r. (k. 31-32akt)</em>
</p>
      
      <p>Organ rentowy nie wniósł zastrzeżeń do opinii <em>
<!-- -->(vide: k. 27 akt)</em>
</p>
      <p>Sąd podzielił wnioski zawarte w opinii biegłych, w szczególności zaś za podstawę rozstrzygnięcia przyjął wnioski zawarte w opinii biegłego onkologa. Opinia ta jest bowiem wyczerpująca, rzetelna i odnosząca się szeroko do wszystkich zagadnień związanych z chorobą ubezpieczonego. Przede wszystkim należy podnieć, że ubezpieczony był dotychczas uprawniony do renty z tytułu całkowitej niezdolności do pracy. Dla przyznania prawa do renty z tytułu częściowej niezdolności konieczne było wykazanie, że w stanie jego zdrowia nastąpiła poprawa w stosunku do stanu poprzedniego. Z opinii biegłych wynika tymczasem, że stan zdrowia ubezpieczonego nie uległ poprawie, co więcej doszło do wznowy i rozsiewu procesu nowotworowego. Powyższe potwierdza spójność opinii biegłego onkologa z niekorzystnym przebiegiem choroby ubezpieczonego.</p>
      <p>Mając zatem na względzie opinię specjalisty onkologa, wnioski w niej zawarte oraz potwierdzoną dokumentacją medyczną wznowę i rozsiew procesu nowotworowego Sąd uznał, iż ubezpieczony spełnia wszystkie warunki dla przyznania mu prawa do renty z tytułu całkowitej niezdolności do pracy na stałe począwszy od dnia 1 lipca 2013 r.</p>
      <p>Z uwagi na powyższe, Sąd na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 477(14);art. 477(14) § 2)">art. 477<sup>
<!-- -->14</sup> § 2 k.p.c.</a> orzekł jak w sentencji wyroku.</p>
    </div>
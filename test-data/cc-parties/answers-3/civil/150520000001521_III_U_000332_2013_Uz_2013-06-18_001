<p>Sygn. akt III U 332/13</p>
    
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 18 czerwca 2013r.</p>
      
      <p>Sąd Okręgowy w Suwałkach III Wydział Pracy i Ubezpieczeń Społecznych</p>
      <p>w składzie:</p>
      <table>
        <colgroup>
          <col width="185"/>
          <col width="424"/>
        </colgroup>
        <tr>
          <td>
            <p>
<strong>
<!-- -->Przewodniczący:</strong>
</p>
          </td>
          <td>
            <p>
<strong>
<!-- -->SSO Piotr Witkowski</strong>
</p>
          </td>
        </tr>
        <tr>
          <td>
            <p>
<strong>
<!-- -->Protokolant:</strong>
</p>
          </td>
          <td>
            <p>
<strong>
<!-- -->sekr. sądowy Marta Majewska-Wronowska</strong>
</p>
          </td>
        </tr>
      </table>
      
      <p>po rozpoznaniu na rozprawie w dniu 18 czerwca 2013r. w Suwałkach
  </p>
      <p>sprawy<strong>
<!-- --> <span class="anon-block">J. S.</span> </strong>
</p>
      <p>przeciwko Zakładowi Ubezpieczeń Społecznych Oddział w <span class="anon-block">O.</span>
</p>
      <p>o umorzenie należności</p>
      <p>w związku z odwołaniem <span class="anon-block">J. S.</span>
</p>
      <p>od decyzji Zakładu Ubezpieczeń Społecznych Oddział w <span class="anon-block">O.</span>
</p>
      <p>z dnia 12 marca 2013 r. znak <span class="anon-block"> (...)</span>-RED</p>
      
      <p>
        <strong>
<!-- -->
          <em>
<!-- -->oddala odwołanie.</em>
        </strong>
</p>
    </div>
    <div>
      <h2>UZASADNIENIE</h2>
      <p>Zakład Ubezpieczeń Społecznych Oddział w <span class="anon-block">O.</span> decyzją z dnia 12.03.2013r. umorzył wobec <span class="anon-block">J. S.</span> postępowanie w zakresie umorzenia należności za okres od 1.09.2003r. do 01.06.2008r.</p>
      <p>W uzasadnieniu wskazał, że <span class="anon-block">J. S.</span> zwróciła się z wnioskiem do Zakładu o umorzenie nieopłaconych należności za okres od 1.09.2003r. do 01.06.2008r. na podstawie ustawy z dnia 09.11.2012r. o umorzeniu należności powstałych z tytułu nieopłaconych składek przez osoby prowadzące pozarolniczą działalność (Dz. U. z 2012r., poz. 1551). Zgodnie mianowicie z art. 1 ust. 1 tej ustawy na wniosek osoby podlegającej obowiązkowo ubezpieczeniom emerytalnym, rentowym i wypadkowemu, umorzeniu podlegają nieopłacone składki na te ubezpieczenia za okres od 1.01.1999r. do 28.02.2009r. Zgodnie też art. 1 ust. 6 tej ustawy umorzenie składek na ubezpieczenie społeczne skutkuje umorzeniem nieopłaconych składek na ubezpieczenie zdrowotne i na Fundusz pracy za ten sam okres.</p>
      <p>W toku prowadzonego postępowania wyjaśniającego stwierdzono jednak, że na dzień złożenia wniosku przez wnioskodawcę nie występuje należność z tytułu składek na ubezpieczenie społeczne. W związku z powyższym postępowanie w sprawie umorzenia należności za okres wymieniony w decyzji stało się bezprzedmiotowe.</p>
      <p>W odwołaniu od tej decyzji <span class="anon-block">J. S.</span> wniosła o jej uchylenie twierdząc, że decyzja ta jest niezgodna ze stanem rzeczywistym i w związku z tym krzywdząca ją jako zwykłego obywatela. Wskazała, że uzasadniła wniosek o umorzenie należności składając wyjaśnienia i dokumenty potwierdzające jej bardzo złą sytuację finansową. Otrzymywała emeryturę w kwocie 780 zł. Jest osobą samotną i schorowaną. Nie korzystała z pomocy opieki społecznej. Po kilku zaś latach od zakończenia działalności ZUS dopatrzył się zaległych składek i pomimo jej wniosków o umorzenie zaczęto potrącać połowę jej skromnej emerytury na rzecz zaległości. Zadłużyła się wśród znajomych, by móc kupić leki, bez których nie może żyć.</p>
      <p>Zadała więc pytanie dlaczego w okresie prowadzonego postępowania ZUS rozpoczął zabierać jej emeryturę w znacznej części.</p>
      <p>W odpowiedzi na odwołanie organ rentowy wniósł o jego oddalenie uzasadniając jak w zaskarżonej decyzji i przytaczając treść art. 1 ust. 1 i 6 powołanej w decyzji ustawy.</p>
      
      <p>
<strong>
<!-- -->Sąd Okręgowy w Suwałkach ustalił i zważył, co następuje:</strong>
</p>
      
      <p>
<strong>
<!-- -->Odwołania za uzasadnionego uznać nie można było.</strong>
</p>
      <p>Zgodnie ze wskazaniem przez organ rentowy art. 1 ust. 1 i 6 ustawy z 9.11.2012r. o umorzeniu należności powstałych z tytułu nieopłaconych składek przez osoby prowadzące pozarolniczą działalność gospodarczą na wniosek osoby podlegającej w okresie od dnia 1.01.1999r. do dnia 28.02.2009r. obowiązkowo ubezpieczeniom emerytalnemu i rentowym oraz wypadkowemu z tytułu prowadzenia pozarolniczej działalności w rozumieniu <a href="http://isap.sejm.gov.pl/DetailsServlet?id=WDU19981370887" title="Ustawa z dnia 13 października 1998 r. o systemie ubezpieczeń społecznych - Dz. U. z 1998 r. Nr 137, poz. 887 (art. 8;art. 8 ust. 6)">art. 8 ust. 6 ustawy z dnia 13.10.1998 r. o systemie ubezpieczeń społecznych</a> (Dz. U. z 2009 r. Nr 205, poz. 1585, z późn. zm.<sup>
<!-- -->1)</sup>):</p>
      <p>1) która przed dniem 1.09.2012 r. zakończyła prowadzenie pozarolniczej działalności i nie prowadzi jej w dniu wydania decyzji, o której mowa w ust. 8,</p>
      <p>2)innej niż wymieniona w pkt 1</p>
      <p>- umarza się nieopłacone składki na te ubezpieczenia za okres od dnia 1.01.1999 r. do dnia 28.02.2009r. oraz należne od nich odsetki za zwłokę, opłaty prolongacyjne, koszty upomnienia, opłaty dodatkowe, a także koszty egzekucyjne naliczone przez dyrektora oddziału Zakładu Ubezpieczeń Społecznych, naczelnika urzędu skarbowego lub komornika sądowego.</p>
      <p>Umorzenie wskazanych należności, skutkuje również umorzeniem nieopłaconych składek na ubezpieczenie zdrowotne i na Fundusz Pracy za ten sam okres oraz należnych od nich, za ten sam okres, odsetek za zwłokę, opłat prolongacyjnych, kosztów upomnienia, opłat dodatkowych, a także kosztów egzekucyjnych naliczonych przez dyrektora oddziału Zakładu Ubezpieczeń Społecznych, naczelnika urzędu skarbowego lub komornika sądowego.</p>
      <p>Umorzenie jednak wskazanych należności może nastąpić tylko wówczas, gdy one istnieją. W niniejszej sprawie one natomiast nie istniały. Jak wynika ze złożonego w dniu 7.02.2013r. przez <span class="anon-block">J. S.</span> wniosku o umorzenie należności dotyczyły one okresu od 1.09.2003r. do 1.06.2008r. Zostały jednak do dnia złożenia wniosku wyegzekwowane. Organ rentowy mianowicie decyzją z dnia 18.12.2012r. ustalił wysokość emerytury <span class="anon-block">J. S.</span> bez potrąceń od dnia 1.02.2013r. Wcześniej zaś realizowane były wobec niej egzekucje. W lutym 2006r. na podstawie wezwania US w <span class="anon-block">E.</span> potrącono kwotę 111,87 zł, natomiast od lipca 2012r. na podstawie tytułu wystawionego przez ZUS w <span class="anon-block">E.</span> na kwotę 1382,50 zł (w lipcu 2012r.- 195,71 zł, w sierpniu 2012r. – 195,71 zł, we wrześniu 2012r. - 376,10 zł, październiku 2012 – 195,71 zł, listopadzie 2012r. – 195,71 zł, w grudniu 2012r. - 195,71 zł i styczniu 2013r. – 50,65 zł).</p>
      <p>W związku z tym nie ma mowy w sprawie o tym aby w trakcie postępowania o umorzenie należności prowadzona była ich egzekucja. Zostały one w ogóle w znacznej części wyegzekwowane jeszcze przed wejściem w życie ustawy z dnia 9.11.2012r. o umorzeniu należności z tytułu nieopłaconych składek przez osoby prowadzące pozarolniczą działalność jak też i jej uchwalenia. Zarzuty więc odwołującej się są bezpodstawne, gdyż organ rentowy postąpił prawidłowo umarzając postępowanie z uwagi na jego bezprzedmiotowość.</p>
      <p>Mając więc to na uwadze odwołanie <span class="anon-block">J. S.</span> na mocy <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 477(14);art. 477(14) § 1)">art. 477<sup>
<!-- -->14</sup>§1 kpc</a> podlegało oddaleniu.</p>
      <p>PW/bd</p>
    </div>
<p>Sygnatura akt <strong>
<!-- -->VII K 575/13</strong>
</p>
    
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 3 kwietnia 2014 r.</p>
      
      <p>Sąd Rejonowy w Środzie Śląskiej VII Zamiejscowy Wydział Karny z siedzibą w Wołowie w składzie:</p>
      
      <p>Przewodniczący SSR Tomasz Paprocki</p>
      <p>Protokolant  Edyta Lickiewicz</p>
      
      <p>po rozpoznaniu w dniu 3 kwietnia 2014 r.</p>
      <p>sprawy</p>
      
      <p>
<strong>
<!-- -->
<span class="anon-block">M. R.</span>, córki <span class="anon-block">J.</span> i <span class="anon-block">M.</span> z domu <span class="anon-block">R.</span>, <span class="anon-block">urodzonej (...)</span> w <span class="anon-block">L.</span>
</strong>
</p>
      
      <p>
<strong>
<!-- -->oskarżonej o to, że </strong>
</p>
      <p>w dniu 11 września 2013 roku w miejscowości <span class="anon-block">B.</span>, znajdując się w stanie nietrzeźwości (1,25 i 1,18 mg/l alkoholu w wydychanym powietrzu), kierowała samochodem osobowym marki <span class="anon-block">O. (...)</span> o <span class="anon-block">nr rejestracyjnym (...)</span> w ruchu lądowym,</p>
      <p>
<strong>
<!-- -->tj. o czyn z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 1)">art. 178a § 1 kk</a>
</strong>
</p>
      
      
        
        <p>I. 
        <strong>
<!-- -->uznaje oskarżoną <span class="underline">
<!-- -->
<span class="anon-block">M. R.</span>
</span> za winną popełnienia czynu opisanego w części wstępnej wyroku, stanowiącego przestępstwo z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 1)">art. 178a § 1 kk</a> i za to na podstawie tego przepisu wymierza jej karę 6 miesięcy pozbawienia wolności;</strong>
</p>
      
      
        
        <p>II. 
        <strong>
<!-- -->na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 69;art. 69 § 1;art. 69 § 2)">art. 69 § 1 i 2 kk</a> i <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 70;art. 70 § 1;art. 70 § 1 pkt. 1)">art. 70 § 1 pkt 1 kk</a> warunkowo zawiesza oskarżonej wykonanie wymierzonej kary pozbawienia wolności na okres 3 lat próby; </strong>
</p>
      
      
        
        <p>III. 
        <strong>
<!-- -->na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 49;art. 49 § 2)">art. 49 § 2 kk</a> orzeka od oskarżonej świadczenie pieniężne w wysokości 100 zł na rzecz Funduszu Pomocy Pokrzywdzonym i Pomocy Postpenitencjarnej;</strong>
</p>
      
      
        
        <p>IV. 
        <strong>
<!-- -->na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 42;art. 42 § 2)">art. 42 § 2 kk</a> orzeka wobec oskarżonej środek karny w postaci zakazu prowadzenia wszelkich pojazdów mechanicznych w ruchu lądowym na okres 4 lat; </strong>
</p>
      
      
        
        <p>V. 
        <strong>
<!-- -->na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 63;art. 63 § 2)">art. 63 § 2 kk</a> zalicza oskarżonej na poczet orzeczonego środka karnego okres zatrzymania prawa jazdy od 11 września 2013 r.; </strong>
</p>
      
      
        
        <p>VI. 
        <strong>
<!-- -->na podstawie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 624;art. 624 § 1)">art. 624 § 1 kpk</a> i <a href="http://isap.sejm.gov.pl/DetailsServlet?id=WDU19730270152" title="Ustawa z dnia 23 czerwca 1973 r. o opłatach w sprawach karnych - Dz. U. z 1973 r. Nr 27, poz. 152 (art. 17;art. 17 ust. 1)">art. 17 ust. 1 ustawy z dnia 23 czerwca 1973 roku o opłatach w sprawach karnych</a> zwalnia oskarżoną od zapłaty kosztów sądowych, w tym od opłaty. </strong>
</p>
      
      
      <p>
<strong>
<!-- -->Sygn. akt VII K 575/13</strong>
</p>
    </div>
    <div>
      <h2>UZASADNIENIE</h2>
      <p>Sąd ustalił następujący stan faktyczny:</p>
      
      <p>
<span class="anon-block">M. R.</span> w dniu 11 września 2013 r. ok. godziny 7:25 wracała od koleżanki zamieszkałej w <span class="anon-block">N.</span> i kierowała samochodem <span class="anon-block">O. (...)</span> o <span class="anon-block">nr rej. (...)</span>.</p>
      <p>W <span class="anon-block">B.</span> przy <span class="anon-block">ul. (...)</span> została zatrzymana przez patrol policji do kontroli drogowej. Pierwsze badanie alkomatem wykonane o godzinie 07:39 wykazało u <span class="anon-block">M. R.</span> 1,25 mg/l, a drugie badanie wykonane o godzinie 08:04 wykazało 1,18 mg/l alkoholu w wydychanym powietrzu.</p>
      
      <p>
<strong>
<!-- -->Dowód:</strong>
</p>
      <p>- wyjaśnienia oskarżonej – k. 30;</p>
      <p>- protokół użycia urządzenia kontrolno – pomiarowego – k. 2;</p>
      <p>- zeznania świadka <span class="anon-block">K. K. (1)</span> – k. 13;</p>
      <p>- zeznania świadka <span class="anon-block">K. K. (2)</span> – k. 14.</p>
      
      <p>Oskarżona <span class="anon-block">M. R.</span> zarówno w trakcie dochodzenia, jak i w postępowaniu przed Sądem w całości przyznała się do popełnienia zarzucanego jej czynu.</p>
      
      <p>
        <strong>
<!-- -->Sąd zważył:</strong>
</p>
      
      <p>W świetle zgromadzonego w sprawie materiału dowodowego wina, sprawstwo i okoliczności popełnienia przez oskarżoną przypisanego jej przestępstwa nie budziły wątpliwości Sądu.</p>
      <p>Ustalając stan faktyczny, Sąd oparł się na dowodach z wyjaśnień oskarżonej i zeznań świadków oraz dowodach z dokumentów załączonych do aktu oskarżenia.</p>
      <p>Powyższym dowodom Sąd dał wiarę w całości, albowiem były one spójne, korelujące ze sobą i brak było jakichkolwiek powodów, aby zakwestionować ich wartość dowodową.</p>
      <p>Wyjaśnienia oskarżonej znajdują potwierdzenie w pozostałym materiale dowodowym zgromadzonym w toku postępowania, a w szczególności w zeznaniach świadków i protokole badania alkomatem.</p>
      <p>Dowody w jednoznaczny sposób wskazują zatem, że oskarżona dopuściła się przypisanego jej czynu, tj. przestępstwa z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 1)">art. 178a § 1 kk</a> - kierowała bowiem samochodem, będąc w stanie nietrzeźwości.</p>
      <p>Wymierzając oskarżonej karę, Sąd miał na uwadze dyspozycje określone w <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 53)">art. 53 kk</a>.  Rozstrzygając o karze, Sąd stanął na stanowisku, że kara sześciu miesięcy pozbawienia wolności z warunkowym zawieszeniem jej wykonania na okres czterech lat próby będzie karą adekwatną do stopnia winy i społecznej szkodliwości popełnionego przez oskarżoną czynu.</p>
      <p>Jazda samochodem w stanie nietrzeźwości (w szczególności stwierdzonym u oskarżonej) jest czynem o znacznej społecznej szkodliwości z uwagi na zagrożenie jakie stwarzają osoby nietrzeźwe uczestniczące w ruchu drogowym.</p>
      <p>Okolicznością obciążającą oskarżoną jest znaczny stopień nietrzeźwości, który podczas pierwszego badania przekroczył pięciokrotnie dolną granicę stanu nietrzeźwości ustaloną na poziomie 0,25 mg/l alkoholu w wydychanym powietrzu.</p>
      <p>Okolicznością obciążającą oskarżoną była również uprzednia karalność, w tym za przestępstwo z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 1)">art. 178a § 1 kk</a>, choć popełnione przed wydaniem wyroku w przedmiotowej sprawie.</p>
      <p>Jedyną okolicznością przemawiającą na korzyść <span class="anon-block">M. R.</span> jest to, że oskarżona przyznała się do winy i w żaden sposób nie kwestionowała swojego sprawstwa zarówno w postępowaniu przygotowawczym, jak i w postępowaniu przed Sądem.</p>
      <p>W tym stanie rzeczy Sąd uznał za zasadne wymierzenie oskarżonej kary pozbawienia wolności. Mając na uwadze wyrażoną skruchę i prezentowaną przed Sądem postawę oraz fakt, że uprzednie przestępstwo z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 1)">art. 178a § 1 kk</a> popełnione zostało przed wydaniem wyroku w przedmiotowej sprawie, Sąd zdecydował o warunkowym zawieszeniu wykonania kary.</p>
      <p>W stosunku do oskarżonej zachodzą przesłanki do orzeczenia środka karnego w postaci długiego zakazu prowadzenia wszelkich pojazdów mechanicznych w ruchu lądowym. Oskarżona była już bowiem karana za przestępstwo z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 1)">art. 178a § 1 kk</a>. Ponadto za orzeczeniem środka karnego w czteroletnim wymiarze przemawia znaczny stopień stwierdzonego u oskarżonej stężenia alkoholu.</p>
      <p>W celu dodatkowego uświadomienia oskarżonej naganności jej postępowania, na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 49;art. 49 § 2)">art. 49 § 2 kk</a> orzeczono od oskarżonej świadczenie pieniężne w wysokości stu złotych na rzecz Funduszu Pomocy Pokrzywdzonym i Pomocy Postpenitencjarnej.</p>
      <p>Ustalając wysokość świadczenia, Sąd wziął pod uwagę możliwości zarobkowe i sytuację materialną i osobistą oskarżonej, uznając, że obowiązek zapłaty 100 zł nie będzie stanowił dla niej dolegliwości przekraczającej jej możliwości finansowe, tym bardziej, że zwolniono oskarżoną od zapłaty kosztów sądowych.</p>
    </div>
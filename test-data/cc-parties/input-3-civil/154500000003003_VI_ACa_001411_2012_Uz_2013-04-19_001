<p>Sygn. akt VIA Ca 1411/12</p>
    
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>
        <strong>
<!-- -->Dnia 19 kwietnia 2013 r.</strong>
</p>
      
      <p>
<strong>
<!-- -->Sąd Apelacyjny w Warszawie  VI Wydział Cywilny w składzie: </strong>
</p>
      
      <p>
    <strong>
<!-- -->
      Przewodniczący – Sędzia SA– Agata Zając </strong>
  </p>
      <p>
<strong>
<!-- -->Sędzia SA– Teresa Mróz (spr.) </strong>
</p>
      <p>
    <strong>
<!-- -->
       Sędzia SA – Krzysztof Tucharz </strong>
  </p>
      <p>
    <strong>
<!-- -->
      Protokolant– sekr. sąd. Agnieszka Janik </strong>
  </p>
      <p>
<strong>
<!-- -->po rozpoznaniu w dniu 19 kwietnia 2013 r. w Warszawie</strong>
</p>
      <p>
<strong>
<!-- -->na rozprawie </strong>
</p>
      <p>
<strong>
<!-- -->sprawy z powództwa <span class="anon-block"> (...) Sp. z o.o.</span> w <span class="anon-block">W.</span> </strong>
</p>
      <p>
<strong>
<!-- -->przeciwko <span class="anon-block"> (...) Sp. z o.o.</span> w <span class="anon-block">W.</span> </strong>
</p>
      <p>
<strong>
<!-- -->o zapłatę</strong>
</p>
      <p>
<strong>
<!-- -->na skutek apelacji pozwanego </strong>
</p>
      <p>
<strong>
<!-- -->od wyroku Sądu Okręgowego w Warszawie</strong>
</p>
      <p>
<strong>
<!-- -->z dnia 26 kwietnia 2012 r.</strong>
</p>
      <p>
<strong>
<!-- -->sygn. akt XX GC 227/10</strong>
</p>
      <p>
<strong>
<!-- --> I oddala apelację;</strong>
</p>
      <p>
<strong>
<!-- -->II zasądza od <span class="anon-block"> (...) Sp. z o.o.</span> w <span class="anon-block">W.</span> na rzecz <span class="anon-block"> (...) Sp. z o.o.</span> w <span class="anon-block">W.</span> kwotę 2.700 zł (dwa tysiące siedemset) tytułem zwrotu kosztów postępowania apelacyjnego. </strong>
</p>
      
      <p>
<strong>
<!-- -->Sygn. akt VI A Ca 1411/12</strong>
</p>
    </div>
    <div>
      <h2>UZASADNIENIE</h2>
      <p>Powódka <span class="anon-block"> (...) Spółka z o.o.</span> wniosła o zasądzenie od pozwanej <span class="anon-block"> (...) Spółki z o. o.</span> kwoty 131.852,53 zł z ustawowymi odsetkami od dnia 27 września 2009 r. do dnia zapłaty.</p>
      <p>Nakazem zapłaty z dnia 12 marca 2010 r. Sąd Okręgowy w Warszawie w całości uwzględnił powództwo.</p>
      <p>Pozwana wniosła sprzeciw, w którym zarzuciła, że z powódką nie łączy jej żaden stosunek prawny. Stwierdziła, że wierzytelność dochodzona z <span class="anon-block">faktury nr (...)</span> z dnia 27 sierpnia 2009 r. w kwocie 112.708,76 spłaciła na konto wskazane przez swojego wierzyciela <span class="anon-block"> (...) Spółka z o.o.</span>, natomiast pozostałe do zapłaty 10.500,00 zł zobowiązała się spłacić w najbliższym terminie.</p>
      <p>Pozwana wniosła o oddalenie powództwa w całości.</p>
      <p>Wyrokiem z dnia 26 kwietnia 2012 r. Sąd Okręgowy w Warszawie zasądził od pozwanej na rzecz powódki kwotę 131.852,53 zł z odsetkami ustawowymi od dnia 27 września 2009 r. do dnia zapłaty i orzekł o kosztach procesu.</p>
      <p>Orzeczenie powyższe zapadło na podstawie następujących ustaleń faktycznych i rozważań prawnych Sadu pierwszej instancji:</p>
      <p>Powódka w dniu 29 kwietnia 2008 r. zawarła z <span class="anon-block"> (...) Spółką z o.o.</span> w <span class="anon-block">L.</span> umowę factoringu nabywając wierzytelności przysługujące powyższej spółce oraz zobowiązała się do nabywania przysługujących jej przyszłych wierzytelności. Umowa obejmowała również wierzytelność wynikającą z <span class="anon-block">faktury nr (...)</span> z dnia 27 sierpnia 2009 r. w kwocie dochodzonej pozwem. Rozwiązanie umowy factoringu nastąpiło na mocy <span class="anon-block">aneksu nr (...)</span> do umowy factoringu z dnia 30 grudnia 2009 r. z dniem 30 grudnia 2009 r.</p>
      <p>Pismem z dnia 16 czerwca 2008 r. zatytułowanym „Zawiadomienie o cesji” poinformowana została o dokonanej na rzecz powódki cesji wierzytelności istniejących i przyszłych przysługujących <span class="anon-block"> (...) spółce z o.o.</span> Wskazano rachunek powódki jako jedyny właściwy do skutecznego regulowania zobowiązań z tytułu wystawionej faktury, a jego zmiana nie mogła nastąpić bez uprzedniej pisemnej zgody powódki. Informacja o przelaniu wierzytelności figurowała również na <span class="anon-block">fakturze nr (...)</span>, której odbiór pozwana potwierdziła. W fakturze wskazano również, że wynikające z niej zobowiązanie wygasa jedynie po zapłacie na wskazany rachunek należący do powódki.</p>
      <p>Powódka pismem z dnia 15 grudnia 2009 r. wezwała pozwaną do zapłaty zaległych należności, w tym również wynikającej z powyższej faktury w kwocie 131.852,53 zł.</p>
      <p>Pozwana w sprzeciwie wniesionym od nakazu zapłaty wydanego w postępowaniu upominawczym, wnosząc o oddalenie powództwa, wskazała, że należność wynikająca z <span class="anon-block">faktury nr (...)</span> zapłaciła, a spłata nastąpiła zgodnie z dyspozycją wystawcy faktury tj. <span class="anon-block"> (...) Spółki z o. o.</span> P:o wniesieniu sprzeciwu pozwana uzyskała wiedzę, że między powódką a <span class="anon-block"> (...) Spółką z o. o.</span> doszło do zawarcia ugody, mocą której ta ostatnia spółka miała zapłacić powódce między innymi należność wynikającą z <span class="anon-block">faktury nr (...)</span>. Takie zobowiązanie jednak nie wynika z treści ugody zawartej w dniu 12 maja 2010 r. Powódka oświadczyła, że postanowienia ugody nie zostały przez <span class="anon-block"> (...) Spółkę z o. o.</span> zrealizowane. Pozwana przedstawiła oświadczenie z dnia 13 maja 2010 r., w którym <span class="anon-block"> (...) Spółka z o. o.</span> stwierdza, że wierzytelność pozwanej z <span class="anon-block">faktury (...)</span> wynosi 10.499 zł oraz, że pozwana nie jest zobowiązania wobec niej jak i wobec powódki do zapłaty innych należności poza wyżej wskazaną.</p>
      <p>W tym stanie faktycznym Sąd Okręgowy uznał, że roszczenie powódki jest uzasadnione.</p>
      <p>W ocenie Sądu Okręgowego w sprawie niniejszej brak jest podstaw do kwestionowania zwartej między powódką a <span class="anon-block"> (...) Spółką z o. o.</span> umowy faktorignu. W ocenie Sądu powódka w prawidłowy sposób wykazała również, że pozwana skutecznie poinformowana została o dokonanym przelewie wierzytelności. Faktura stwierdzająca dochodzone pozwem roszczenie pochodzi z 27 sierpnia 2008 r., natomiast o przelewie wierzytelności pozwana powiadomiona została pismem z dnia 16 czerwca 2008 r. ze wskazaniem rachunku, na jaki mają być dokonywane płatności. Ponadto pozwana nie kwestionuje faktu poinformowania jej o dokonanym przelewie.</p>
      <p>Wobec powyższego pozwana nie korzysta z ochrony, jaką gwarantuje jej <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 512)">art. 512 k.c.</a>, co sprawia, że częściowe spełnienie dochodzonego pozwem świadczenia do rąk poprzedniego wierzyciela jest świadczeniem spełnionym do rąk osoby nieuprawnionej, o którym mowa w <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 452)">art. 452 k.c.</a> W związku z tym zobowiązanie nie wygasa i powoduje konieczność spełnienia go do rąk wierzyciela wynikającego z umowy factoringu, w tym wypadku powódki. Pozwana usiłowała w przedmiotowej sprawie wykazać, że zachodzą przesłanki z <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 452)">art. 452 k.c.</a> tj. skutek niewygaśnięcia zobowiązania nie nastąpił w zakresie, w jakim wierzyciel ze świadczenia skorzystał. Sąd podkreślił, że zobowiązanie, na które powołuje się pozwana, jakoby <span class="anon-block"> (...) spółka z o. o.</span> miała przelać na rzecz powódki kwotę wpłaconą jej przez pozwaną w wykonaniu świadczenia wynikającego z <span class="anon-block">faktury (...)</span>, nie wynika z treści ugody z dnia 12 maja 2010 r., pozwana nie wykazała, by do takiego przelewu doszło. Zatem Sąd uznał, że do przelewu takiego doszło.</p>
      <p>Za nieistotne dla rozstrzygnięcia sprawy Sąd uznał rozwiązanie umowy factoringu z dniem 30 grudnia 2009 r. Rozwiązanie takiej umowy nie powoduje automatycznie cesji zwrotnej wierzytelności nabytych przez powódkę w czasie trwania umowy, a ponadto skutek taki aneksu rozwiązującego umowę nie wynika też z jego treści. W sprawie nie został przedstawiony dowód potwierdzający dokonanie przez powódkę cesji zwrotnej, w szczególności brak jest pisemnej zgody na zmianę rachunku wskazanego jako właściwy na <span class="anon-block">fakturze (...)</span>. Odsetki od należności głównej zasądzone zostały od dnia następnego po upływie terminu do zapłaty należności z <span class="anon-block">faktury (...)</span>.</p>
      <p>O kosztach procesu orzeczono na podstawie na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 98)">art. 98 k.p.c.</a>
</p>
      <p>Apelację od powyższego wyroku wywiodła pozwana. Zaskarżając wyrok w całości zarzuciła Sądowi Okręgowemu naruszenie prawa procesowego – <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 233;art. 233 § 1)">art. 233 § 1 k.p.c.</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 217;art. 217 § 2)">art. 217 § 2 k.p.c.</a> wskutek braku wszechstronnego rozważenia przez sąd pierwszej instancji zebranego materiału dowodowego w sprawie oraz pominięcie wniosków dowodowych strony pozwanej oraz naruszenie prawa materialnego wskutek dokonania przez sąd pierwszej instancji błędnych ustaleń faktycznych wynikłych z naruszenia prawa procesowego – <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 509;art. 509 § 1)">art. 509 § 1 k.c.</a> i <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 452)">art. 452 k.c.</a> poprzez pominięcie przez sąd pierwszej instancji okoliczności, że przez fakty dokonane strona powodowa przeniosła wierzytelności przypadające jej od pozwanej na <span class="anon-block"> (...) Spółkę z o. o.</span> (wierzyciela pierwotnego).</p>
      <p>W konkluzji apelacji pozwana wniosła o zmianę zaskarżonego wyroku i oddalenie powództwa w całości, ewentualnie o jego uchylenie i przekazanie sprawy Sądowi Okręgowemu do ponownego rozpoznania.</p>
      <p>
<strong>
<!-- --> Sąd Apelacyjny zważył, co następuje:</strong>
</p>
      <p>
<strong>
<!-- -->Apelacja pozwanej pozbawiona jest uzasadnionych podstaw prawnych i jako taka podlega oddaleniu.</strong>
</p>
      <p>W pierwszym rzędzie, Sąd Apelacyjny stwierdza, że podziela ustalenia faktyczne dokonane przez sąd pierwszej instancji. Sąd odwoławczy aprobuje również poczynione przez Sąd Okręgowy rozważania prawne zaprezentowane w uzasadnieniu zaskarżonego wyroku. Tym samym apelację i zarzuty w niej podniesione uznał za nieuzasadnione.</p>
      <p>Odnosząc się do zarzutu naruszenia przez Sąd pierwszej instancji prawa procesowego – <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 233)">art. 233 k.p.c.</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 217;art. 217 § 2)">art. 217 § 2 k.p.c.</a> stwierdzić należy, że nie jest on zasadny. Pozwana nie kwestionowała w toku postępowania, że pomiędzy powódką a pierwotnym wierzycielem pozwanej zawarta została umowa factoringu oraz, że o dokonaniu cesji wierzytelności została powiadomiona. Twierdzi natomiast, że doszło do zwrotnej cesji wierzytelności dochodzonej pozwem na <span class="anon-block"> (...) spółkę z o. o.</span> Twierdzenie to nie znajduje poparcia w materiale dowodowym zebranym w sprawie. Rozwiązanie umowy factoringowej nie powoduje bowiem automatycznie cesji zwrotnej wierzytelności objętych umową, a z dowodów zaoferowanych głównie przez pozwaną nie wynika, by do takiego zwrotnego przelewu wierzytelności objętych umową doszło. Pozwana zarzuca sądowi pierwszej instancji, że nie przeprowadziła dowodu z przesłuchania w charakterze świadka prezesa zarządu spółki będącej pierwotnym wierzycielem pozwanej na okoliczność dokonania między powódką a <span class="anon-block"> (...) Spółką z o.o.</span> Zarzut ten okazał się niezasadny. Po pierwsze, gdyby między stronami umowy faktoringowej doszło wraz z jej rozwiązaniem do zwrotnej cesji wierzytelności w kwocie 131.852,53 zł to należy przyjąć, że zostałoby to w umowie wyartykułowane. Po drugie zgodnie z <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 512)">art. 512 k.c.</a> dopóki zbywca nie zawiadomił dłużnika o przelewie, spełnienie świadczenia do rąk poprzedniego wierzyciela ma skutek względem nabywcy, chyba że w chwili spełnienia świadczenia dłużnik wiedział o przelewie. Przepis ten stosuje się odpowiednio do innych czynności prawnych dokonanych między dłużnikiem a poprzednim wierzycielem. Z materiału dowodowego nie wynika, by, zakładając taką sytuację, powódka będąca zbywcą w przypadku zwrotnej cesji wierzytelności poinformowała pozwaną o dokonaniu tej czynności, wręcz przeciwnie zaprzecza, by do takiej cesji zwrotnej doszło. Pozwana również nie wykazała, by była o tym powiadamiana przez powódkę, a swoje uprawnienie do zapłaty kwoty wynikającej z <span class="anon-block">faktury (...)</span> wyciągała, jak wynika ze sprzeciwu od nakazu zapłaty, z błędnej wykładni przepisów o cesji wierzytelności, uważając, że umowa taka wiąże jedynie zbywcę z nabywcą, natomiast nie odnosi skutku wobec dłużnika, co powodowało, że pozwana mogła spłacać wierzytelności bądź na konto dostawcy – zbywcy wierzytelności, bądź na konto powódki – nabywcy wierzytelności. Tak więc pozwana, mimo, że powiadomienie o cesji wierzytelności może być dokonane w dowolnej formie, w ogóle na tym etapie postępowania nie powoływała się na zwrotną cesję wierzytelności.</p>
      <p>W tych okolicznościach, w ocenie Sądu Apelacyjnego pozwana nie ma racji twierdząc, że jej uprawnienie do zapłaty należności na rzecz <span class="anon-block"> (...) Spółki z o. o.</span> wynika ze zwrotnej cesji tej wierzytelności. Należy również podkreślić, że w tej sytuacji niezasadne jest twierdzenie pozwanej, mające odzwierciedlenie w zarzucie drugim apelacji, że sąd pominął okoliczność, że do zwrotnej cesji wierzytelności doszło poprzez fakty dokonane. Nie jest uprawnione to stanowisko w świetle dowodów zebranych w sprawie. Nie wynika to przede wszystkim z zawartego w dniu 20 stycznia 2010 r. pomiędzy powódką a <span class="anon-block"> (...) Spółką z o. o.</span> a powódką porozumienia co do wzajemnych rozliczeń związanych z rozwiązaniem umowy faktoringu z dniem 30 grudnia 2009 r. jak również nakazu zapłaty wydanego przeciwko <span class="anon-block"> (...) Spółką z o. o.</span> w sprawie XXV Nc 45/10. Bez znaczenia dla rozstrzygnięcia pozostaje twierdzenie pozwanej zawarte w apelacji, że dla pozwanej spółki nie ulega wątpliwości, że dochodzona w niniejszej sprawie wierzytelność została zasądzona na rzecz powódki od wierzyciela pierwotnego powyższym nakazem zapłaty. Należy również podkreślić, że</p>
      <p>W tej sytuacji prawidłowo Sąd Okręgowy przyjął, że pozwana spełniając świadczenie na rzecz pierwotnego wierzyciela dokonała tego do rąk osoby nieuprawnionej, co z kolei uzasadnia wytoczenie przez powódkę przedmiotowego powództwa.</p>
      <p>
<strong>
<!-- --> Mając zatem powyższe na uwadze, Sąd Apelacyjny na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385 k.p.c.</a> orzekł jak w sentencji wyroku. O kosztach postępowania apelacyjnego orzeczono na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 98)">art. 98 k.p.c.</a> stosownie do jego wyniku. </strong>
</p>
    </div>
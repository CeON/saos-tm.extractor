<p>Sygn. akt I ACa 168/12</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 9 marca 2012 r.</p>
      
      <p>Sąd Apelacyjny we Wrocławiu – Wydział I Cywilny w składzie:</p>
      <table>
        <tr>
          <td>
            <p>Przewodniczący:</p>
          </td>
          <td>
            <p>SSA Elżbieta Lipińska</p>
          </td>
        </tr>
        <tr>
          <td>
            <p>Sędziowie:</p>
          </td>
          <td>
            <p>SSA Ewa Głowacka</p>
            <p>SSA Franciszek Marcinowski (spr.)</p>
          </td>
        </tr>
        <tr>
          <td>
            <p>Protokolant:</p>
          </td>
          <td>
            <p>Teresa Wróbel - Płatek</p>
          </td>
        </tr>
      </table>
      
      <p>po rozpoznaniu w dniu 9 marca 2012 r. we Wrocławiu na rozprawie</p>
      <p>sprawy z powództwa <strong>
<!-- -->
<span class="anon-block">G. N.</span> </strong>
</p>
      <p>przeciwko <strong>
<!-- --> <span class="anon-block"> Spółdzielni Mieszkaniowej (...)</span> we <span class="anon-block">W.</span> </strong>
</p>
      <p>o przyjęcie w poczet członków i ustanowienie spółdzielczego lokatorskiego prawa do lokalu</p>
      <p>na skutek apelacji powoda</p>
      <p>od wyroku Sądu Okręgowego we Wrocławiu</p>
      <p>z dnia 29 grudnia 2011 r. sygn. akt I C 472/11</p>
      
      
        
        <p>1. 
        <strong>
<!-- -->oddala apelację; </strong>
</p>
      
      
        
        <p>2. 
        <strong>
<!-- -->zasądza od powoda na rzecz strony pozwanej kwotę 5.400 zł tytułem zwrotu kosztów postępowania apelacyjnego. </strong>
</p>
      
    </div>
    <div>
      <h2>UZASADNIENIE</h2>
      <p>Powód <span class="anon-block">G. N.</span> wniósł o nakazanie pozwanej <span class="anon-block"> Spółdzielni Mieszkaniowej (...)</span> we <span class="anon-block">W.</span> przyjęcia go w poczet członków Spółdzielni oraz złożenia oświadczenia woli, którego treścią miało być ustanowienie na rzecz powoda spółdzielczego lokatorskiego prawa do <span class="anon-block">lokalu mieszkalnego nr (...)</span> przy <span class="anon-block">ul . (...)</span> we <span class="anon-block">W.</span>.</p>
      <p>Sąd Okręgowy we Wrocławiu wyrokiem z dnia 29 grudnia 2011 r. oddalił powództwo. Sąd ten ustalił, że spółdzielcze lokatorskie prawo do wskazanego wyżej lokalu mieszkalnego posiadała matka powoda <span class="anon-block">M. N.</span>, która zmarła w dniu 22 lutego 2007 r. Spadek po niej nabyli z mocy ustawy jej synowie <span class="anon-block">G. N.</span> i <span class="anon-block">P. N.</span>. <span class="anon-block">G. N.</span> pismem z dnia 16 lipca 2007 r. wystąpił do pozwanej <span class="anon-block"> Spółdzielni</span> z wnioskiem o wyliczenie aktualnej wartości zwaloryzowanego wkładu mieszkaniowego, informując jednocześnie, że po zakończeniu sprawy spadkowej zamierza ubiegać się o przyjęcie w poczet członków spółdzielni i o nabycie <a href="http://isap.sejm.gov.pl/DetailsServlet?id=WDU19820300210" title="Ustawa z dnia 16 września 1982 r. - Prawo spółdzielcze - Dz. U. z 1982 r. Nr 30, poz. 210 ()">prawa spółdzielczego</a> lokatorskiego lokalu jako osoba stale zamieszkująca z głównym lokatorem. Pozwana odmówiła dokonania wyceny wartości wkładu mieszkaniowego i poinformowała powoda, że nie zostanie przyjęty w poczet członków spółdzielni, ponieważ nie zamieszkiwał z matką w chwili jej śmierci i nie przysługuje mu roszczenie określone w art. 15 ustawy o spółdzielniach mieszkaniowych. Brat powoda <span class="anon-block">P. N.</span> umową darowizny z dnia 25 stycznia 2011 r. przeniósł na powoda przysługujący mu udział stanowiący ½ wkładu mieszkaniowego związanego ze spółdzielczym lokatorskim prawem do lokalu mieszkalnego wskazanego na wstępie.</p>
      <p>Sąd Okręgowy uznał, że powód nie zachował roszczeń o przyjęcie do spółdzielni i o zawarcie umowy o ustanowienie spółdzielczego lokatorskiego prawa do lokalu mieszkalnego, ponieważ nie złożył w przewidzianym ustawą terminie jednego roku deklaracji członkowskiej wraz z pisemnym zapewnieniem o gotowości do zawarcia umowy o ustanowienie spółdzielczego lokatorskiego prawa do lokalu mieszkalnego (art. 15 ust. 4 ustawy o spółdzielniach mieszkaniowych). Stwierdził jednocześnie, że za złożenie deklaracji członkowskiej nie można uznać pisma powoda z dnia 16 lipca 2007 r., w którym powód poinformował tylko, że zamierza ubiegać się o przyjęcie w poczet członków spółdzielni.</p>
      <p>Powód zaskarżył powyższy wyrok w całości, zarzucając mu naruszenie:</p>
      <dl>
<dt>-</dt>
<dd>
          <p>art. 15 ust. 2 i 4 ustawy o spółdzielniach mieszkaniowych, przez błędną wykładnię i nie zastosowanie w niniejszej sprawie, pomimo iż powód wypełnił wszystkie wymogi ustawowe wskazane w tym przepisie;</p>
        </dd>
<dt>-</dt>
<dd>
          <p>
<a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 233)">art. 233 § k.p.c.</a> przez nieuzasadnione przyjęcie, że powód nie złożył deklaracji członkowskiej w terminie 1 roku od daty śmierci jego matki;</p>
        </dd>
<dt>-</dt>
<dd>
          <p>
<a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 217)">art. 217 k.p.c.</a> przez oddalenie jego wniosków dowodowych o przesłuchanie stron na okoliczność złożenia deklaracji członkowskiej oraz o zobowiązanie pozwanej Spółdzielni do przedłożenia akt spornego lokalu mieszkalnego i dopuszczenie dowodu z tych akt;</p>
        </dd>
<dt>-</dt>
<dd>
          <p>
<a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 328;art. 328 § 2)">art. 328 § 2 k.p.c.</a> przez nie podanie przyczyn oddalenia wniosków dowodowych złożonych przez powoda w postępowaniu przed Sądem l instancji.</p>
        </dd>
</dl>
      <p>Nadto zarzucił sprzeczność ustaleń Sądu z treścią zebranego w sprawie materiału dowodowego, a w szczególności błędne przyjęcie, że pismo powoda z dnia 16.07.2007 r. nie stanowi złożenia przez niego deklaracji członkowskiej. Wskazując na te zarzuty wniósł o zmianę zaskarżonego wyroku przez uwzględnienie powództwa i o zasądzenie od pozwanej na rzecz powoda kosztów zastępstwa procesowego według norm przepisanych za l i II instancję, ewentualnie o uchylenie zaskarżonego wyroku i przekazanie sprawy do ponownego rozpoznania Sądowi l instancji. Wniósł też o dopuszczenie w postępowaniu apelacyjnym dowodów wnioskowanych przez powoda przed Sądem l instancji.</p>
      
      <p>
<strong>
<!-- -->Sąd Apelacyjny zważył, co następuje:</strong>
</p>
      
      <p>Ustalenia faktyczne Sądu I instancji nie budzą zastrzeżeń, toteż Sąd Apelacyjny przyjął je za podstawę swego rozstrzygnięcia.</p>
      <p>Podniesiony w apelacji zarzut sprzeczności istotnych ustaleń Sądu z treścią zebranego w sprawie materiału dowodowego, odnoszony do przyjęcia przez Sąd, że pismo powoda z dnia 16 lipca 2007 r. nie stanowiło deklaracji członkowskiej oraz do przyjęcia, że powód nie spełnił wszystkich wymogów określonych w art. 15 ust. 4 ustawy o spółdzielniach mieszkaniowych, należy uznać za chybiony. Powód nie kwestionuje bowiem żadnego z ustalonych przez Sąd Okręgowy faktów, a tylko nie zgadza się z oceną prawną treści powyższego pisma. Jeśli zaś idzie o tę ocenę, mającą kluczowe znaczenie dla rozstrzygnięcia sprawy, stwierdzić należy, że Sąd Okręgowy prawidłowo uznał, że powyższe pismo powoda nie mogło być potraktowane jako deklaracja członkowska, przewidziana w art. 15 ust. 4 ustawy o spółdzielniach mieszkaniowych. Celem tego pisma, wskazanym wyraźnie w jego treści, było uzyskanie przez powoda danych dotyczących wartości wkładu lokatorskiego oraz wysokości zaległych opłat. Powód zawarł też w tym piśmie informację, że w przyszłości zamierza się starać o przyjęcie w poczet członków spółdzielni, co oznacza, że w chwili składania tego pisma nie traktował go jeszcze jako deklaracji członkowskiej wszczynającej te starania. Zauważyć też trzeba, że powód nie dołączył do tego pisma zapewnienia o gotowości do zawarcia umowy o ustanowienie spółdzielczego lokatorskiego prawa do lokalu mieszkalnego, co stanowiło warunek zachowania roszczeń, o których mowa w art. 15 ust. 1–3 ustawy.</p>
      <p>W tym stanie rzeczy, skoro powód powoływał się jedynie na wskazane wyżej pismo i nie twierdził oraz nie wykazał, by poza tym pismem złożył w ustawowym rocznym terminie wymaganą deklarację członkowską, należy podzielić ocenę Sądu I instancji co do utraty przez powoda prawa dochodzenia roszczeń o przyjęcie do spółdzielni i o zawarcie umowy o ustanowienie spółdzielczego lokatorskiego prawa do lokalu mieszkalnego.</p>
      <p>Mając to na uwadze Sąd Apelacyjny oddalił apelację jako bezzasadną na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385 k.p.c.</a>
</p>
      
      <p>
<strong>
<!-- -->
          <em>
<!-- -->bp</em>
        </strong>
</p>
    </div>
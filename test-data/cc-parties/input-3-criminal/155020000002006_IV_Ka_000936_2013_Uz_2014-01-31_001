<p>Sygnatura akt IV Ka 936/13</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 31 stycznia 2014 roku.</p>
      
      <p>Sąd Okręgowy w Świdnicy w IV Wydziale Karnym Odwoławczym w składzie:</p>
      
      <table>
        <colgroup>
          <col width="241"/>
          <col width="469"/>
        </colgroup>
        <tr>
          <td>
            <p>Przewodniczący :</p>
          </td>
          <td>
            <p>SSO Waldemar Majka</p>
          </td>
        </tr>
        <tr>
          <td>
            <p>Protokolant :</p>
          </td>
          <td>
            <p>Magdalena Telesz</p>
            
          </td>
        </tr>
      </table>
      <p>po rozpoznaniu w dniu 31 stycznia 2014 roku</p>
      <p>sprawy <strong>
<!-- -->
<span class="anon-block">D. R.</span>
</strong>
</p>
      <p>obwinionej z art. 92 a k.w.</p>
      <p>na skutek apelacji wniesionej przez obrońcę obwinionej</p>
      <p>od wyroku Sądu Rejonowego w Kłodzku</p>
      <p>z dnia 20 listopada 2013 roku, sygnatura akt VI W 193/13</p>
      
        
        <p>I. 
        utrzymuje w mocy zaskarżony wyrok,</p>
      
      
        
        <p>II. 
        zasądza od obwinionej na rzecz Skarbu Państwa zryczałtowane wydatki postępowania odwoławczego w kwocie 50 zł i wymierza 30 zł opłaty za to postępowanie.</p>
      
      
      <p>
<strong>
<!-- -->Sygnatura akt IV Ka 936/13</strong>
</p>
    </div>
    <div>
      <h2>UZASADNIENIE</h2>
      <p>Wobec <span class="anon-block">D. R.</span>skierowany został do Sądu Rejonowego w Kłodzku wniosek o ukaranie w którym obwiniona została o to, że w dniu 12 marca 2013 r. około godziny 11:20 w miejscowości <span class="anon-block">Ż.</span>na drodze K –<span class="anon-block">(...)</span>kierując pojazdem marki <span class="anon-block">F. (...)</span>o <span class="anon-block">numerach rejestracyjnych (...)</span>przekroczyła dozwoloną prędkość w obszarze zabudowanym o 26 km/h (76/50 km/h) tj. za wykroczenie z art. 92a kw.</p>
      <p>Sąd Rejonowy w Kłodzku wyrokiem z dnia 20 listopada 2013 roku sygn. akt VI W 193/13:</p>
      
        
        <p>I. 
        obwinioną <span class="anon-block">D. R.</span> uznał za winną popełnienia zarzucanego jej czynu opisanego w części wstępnej wyroku i za to na podstawie art. 92 a kw wymierzył jej grzywnę w kwocie 100 (sto) złotych;</p>
      
      <p>II. zasądził od obwinionej na rzecz Skarbu Państwa kwotę 100 zł tytułem zryczałtowanych wydatków postępowania i wymierzył opłatę w kwocie 30 zł.</p>
      
      <p>Powyższy wyrok zaskarżył obrońca obwinionej <span class="anon-block">D. R.</span> zaskarżając wyrok w całości wyrokowi temu zarzucając:</p>
      
        
        <p>a) 
        rażące naruszenie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 5;art. 5 § 2)">art. 5 § 2 kpk</a> poprzez jego niezastosowanie w niniejszej sprawie ujawniające się nierozstrzygnięciem licznych wątpliwości na korzyść obwinionej,</p>
      
      
        
        <p>b) 
        rażące naruszenie przepisów postępowania mogących mieć istotny wpływ na treść wyroku to jest przepisu <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 7)">art. 7 kpk</a> poprzez nieuwzględnienie wskazań wiedzy i doświadczenia życiowego, przekroczenie granic swobodnej oceny dowodów poprzez niedostrzeżenie przy wyrokowaniu całokształtu okoliczności, które zostały ujawnione w trakcie postępowania oraz pominięcie w sposób całkowity wyjaśnień obwinionej oraz zeznań świadka <span class="anon-block">J. G.</span> mimo iż były spójne i logiczne</p>
      
      <p>a podnosząc powyższy zarzut wniósł :</p>
      
        
        <p>1. 
        w oparciu o <a href="http://isap.sejm.gov.pl/DetailsServlet?id=WDU20011061148" title="Ustawa z dnia 24 sierpnia 2001 r. - Kodeks postępowania w sprawach o wykroczenia - Dz. U. z 2001 r. Nr 106, poz. 1148 (art. 109)">art. 109 kpw</a> w zw. z <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 427;art. 427 § 1)">art. 427 § 1 kpk</a> i <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 438;art. 438 pkt. 2;art. 438 pkt. 3)">art. 438 pkt 2 i 3 kpk</a> o zmianę zaskarżonego wyroku poprzez uznanie obwinionej za niewinna popełnienia zarzucanego jej czynu tego, że w dniu 12 marca 2013 roku około godziny 11: 20 w miejscowości <span class="anon-block">Ż.</span>na drodze K – <span class="anon-block">(...)</span> kierując pojazdem marki <span class="anon-block">F. (...)</span>o <span class="anon-block">nr rej. (...)</span>przekroczyła dozwoloną prędkość o 26 km/h jadąc prędkością 76 km/h przy ograniczeniu prędkości do 50 km/h;</p>
      
      
        
        <p>2. 
        orzeczenie o kosztach obrony poniesionych przez obwinioną tytułem postępowania w I instancji w kwocie 269 zł poprzez ich zasądzenie od Skarbu Państwa na rzecz obwinionej;</p>
      
      
        
        <p>3. 
        orzeczenie o kosztach postępowania apelacyjnego.</p>
      
      
      <p>
<strong>
<!-- -->Sąd Okręgowy zważył co następuje;</strong>
</p>
      
      <p>apelacja nie jest zasadna i nie zasługuje na uwzględnienie.</p>
      <p>Za całkowicie chybiony uznać należy zarzut sprowadzający się do próby wykazania, iż sąd rejonowy rozpoznając sprawę dopuścił się naruszenia norm prawa procesowego tj. <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 5;art. 5 § 2)">art. 5 § 2 kpk</a> oraz <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 7)">art. 7 kpk</a>.</p>
      <p>Przeprowadzona analiza dokonanej przez sąd I instancji oceny dowodów nie wykazała by nastąpiła ona z naruszeniem wymogów określonych w <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 7)">art. 7 kpk</a>. Sąd rejonowy rzetelnie, wnikliwie i obiektywnie rozważył wszystkie zgromadzone dowody i na ich podstawie poczynił prawidłowe ustalenia faktyczne co do sprawstwa i zawinienia obwinionej odnośnie wykroczenia z <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 92 a)">art. 92a</a> kw.</p>
      <p>W niniejszej sprawie brak jest podstaw do kwestionowania zeznań funkcjonariuszy policji <span class="anon-block">K. S.</span>oraz <span class="anon-block">P. M.</span>jak również prawidłowości dokonanego w dniu 12 marca 2013 roku przez funkcjonariusza <span class="anon-block">P. M.</span>przy zastosowaniu urządzenia typu<span class="anon-block">(...)</span>
<span class="anon-block">U.</span>
<span class="anon-block">(...)</span>pomiaru prędkości pojazdu kierowanego przez obwinioną. Zaznaczyć należy, iż jak wynika z dowodów sprawy przedmiotowe urządzenie, umożliwiając dokonanie pomiaru prędkości pojazdów tak przybliżających się jak również oddalających od jego operatora sygnalizuje powyższą okoliczność odpowiednim oznaczeniem poprzedzającym wartość dokonanego pomiaru prędkość. W przypadku gdyby osoba dokonująca kontroli prędkości przy użyciu wskazanego urządzenia popełniła błąd techniczny wówczas taki pomiar, nie zostałby dokonany i wyświetlona została informacja o błędzie. W sprawie niewątpliwym natomiast jest, iż pomiar prędkości został dokonany. W swoich zeznaniach świadek <span class="anon-block">J. G.</span>stwierdził, iż na urządzeniu radarowym znajdującym się w posiadaniu dokonującego kontroli policjanta widział cyfrę 76. Zauważyć przy tym należy, iż poddawana przez skarżącego w wątpliwość okoliczność, iż w czasie pomiaru prędkości po drodze w kierunku jazdy obwinionej nie poruszały się inne samochody, została wskazana przez funkcjonariusza policji <span class="anon-block">P. M.</span>już w relacji z przebiegu zdarzenia opisanej w notatce z 12.03.2013 roku, analizując argumentację skarżącego nie można pominąć także okoliczności, iż wskazane powyżej urządzenie, jak wynika z zeznań świadków <span class="anon-block">K. S.</span>i <span class="anon-block">P. M.</span>, pozwala na zmierzenie prędkości konkretnego pojazdu nawet w sytuacji gdy pojazdy poruszają się po drodze w kolumnie.</p>
      <p>Za niezasadne uznać ponadto należy stwierdzenie skarżącego o pominięciu przez sąd I instancji przy wyrokowaniu wyjaśnień obwinionej oraz zeznań złożonych w przedmiotowej sprawie przez <span class="anon-block">J. G.</span>. Formułując powyższą tezę skarżący z sobie tylko wiadomych powodów zdaje się nie dostrzegać, iż sąd rejonowy miał na względzie także zeznania wymienionego wyżej świadka, złożone w toku prowadzonego postępowania jak również wyjaśnienia obwinionej (karta. 3 - 4 pisemnego uzasadnienia). Odnosząc się do zaprezentowanej w apelacji przez skarżącego argumentacji zauważyć ponadto należy, iż kwestionowanie możliwości dokonania w czasie zaistniałego zdarzenia przez operatora wskazanego powyżej urządzenia pomiaru prędkości z odległości 377,4 m jedynie na podstawie własnego, subiektywnego przekonania skarżącego bez wykazania w tym względzie merytorycznych argumentów przemawiających za powyższym stwierdzeniem nie mogło wywołać skutków oczekiwanych przez skarżącego.</p>
      <p>Za chybiony uznać także należy zarzut naruszenia <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 5;art. 5 § 2)">art. 5 § 2 kpk</a>. Odnosząc się do powyższego zarzutu, zauważyć należy, iż określona w wskazanym przepisie zasada in dubio pro reo nie nakłada na sąd obowiązku przyjęcia wersji najkorzystniejszej dla oskarżonego, lecz zakaz czynienia niekorzystnych domniemań w sytuacji, gdy stan dowodów nie pozwala na ustalenie faktów, tego rodzaju sytuacja natomiast w niniejszej sprawie nie zaistniała, wszystkie okoliczności sprawy zostały wyjaśnione. Zwrócić ponadto należy uwagę na fakt, iż unormowana w wskazanym wyżej przepisie reguła dotyczy wątpliwości, które powziął i których nie jest w stanie rozstrzygnąć sąd rozpoznający sprawę, nie zaś wątpliwości powstałych u strony postępowania czy też u ich przedstawicieli procesowych, w przedmiotowej sprawie wątpliwości takie zaś zgłosił jedynie skarżący. Na marginesie poczynionych w tym zakresie rozważań zauważyć także należy, iż jak wskazuje się w praktyce orzeczniczej <em>
<!-- -->zarzut obrazy <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 5;art. 5 § 2)">art. 5 § 2 kpk</a> dotyczy wtórnej do ustaleń faktycznych płaszczyzny procedowania sądu, a zatem nie może być podnoszony jednocześnie z zarzutem obrazy <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 7)">art. 7 kpk</a>
</em> (por. postanowienie Sądu Najwyższego z dnia 6 lutego 2013 roku V KK 270/13).</p>
      <p>Wymierzona obwinionej przez sąd I instancji kara nie jest karą nadmiernie surową. Orzekając wobec obwinionej karę grzywny w wymiarze 100 zł sąd I instancji kierował się dyrektywami wymiaru kary określonymi w art. 33 kw uwzględniając zarówno stopień społecznej szkodliwości czynu obwinionej oraz cele jakie kara ta winna osiągnąć zarówno wobec ukaranego jak również w zakresie społecznego oddziaływania.</p>
      <p>Z przytoczonych względów apelacja obrońcy obwinionej nie zasługiwała na uwzględnienie.</p>
      <p>O kosztach sądowych postępowania odwoławczego, orzeczono na podstawie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 636;art. 636 § 1)">art. 636 §1 kpk</a> w zw. z <a href="http://isap.sejm.gov.pl/DetailsServlet?id=WDU20011061148" title="Ustawa z dnia 24 sierpnia 2001 r. - Kodeks postępowania w sprawach o wykroczenia - Dz. U. z 2001 r. Nr 106, poz. 1148 (art. 119)">art. 119 kpw</a> oraz na podstawie <a href="http://isap.sejm.gov.pl/DetailsServlet?id=WDU20011061148" title="Ustawa z dnia 24 sierpnia 2001 r. - Kodeks postępowania w sprawach o wykroczenia - Dz. U. z 2001 r. Nr 106, poz. 1148 (art. 8)">art. 8</a> w zw. z <a href="http://isap.sejm.gov.pl/DetailsServlet?id=WDU19730270152" title="Ustawa z dnia 23 czerwca 1973 r. o opłatach w sprawach karnych - Dz. U. z 1973 r. Nr 27, poz. 152 (art. 21;art. 21 pkt. 2)">art. 21 pkt 2 ustawy z dnia 23 czerwca 1973 roku o opłatach w sprawach karnych</a> (Dz. U. z 1983 r. nr 49 poz. 223 ze zmianami).</p>
    </div>
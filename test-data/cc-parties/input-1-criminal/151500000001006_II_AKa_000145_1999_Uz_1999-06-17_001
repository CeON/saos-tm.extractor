<p>Sygn. akt: II AKa 145/99</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 17 czerwca 1999 r.</p>
      <p>
<strong>
<!-- -->Sąd Apelacyjny w Katowicach II Wydział Karny w składzie:</strong>
</p>
      <table>
        <colgroup>
          <col width="172"/>
          <col width="539"/>
        </colgroup>
        <tr>
          <td>
            <p>Przewodniczący</p>
          </td>
          <td>
            <p>SSA Barbara Misztalska</p>
          </td>
        </tr>
        <tr>
          <td>
            <p>Sędziowie</p>
          </td>
          <td>
            <p>SSA Wiesława Gawrońska</p>
            <p>SSA Barbara Suchowska – spr.</p>
          </td>
        </tr>
        <tr>
          <td>
            <p>Protokolant</p>
          </td>
          <td>
            <p>Anna Bil</p>
          </td>
        </tr>
      </table>
      <p>przy udziale Prokuratora Prok. Apel. Wandy Barańskiej</p>
      <p>po rozpoznaniu w dniu 17 czerwca 1999r.</p>
      <p>sprawy <span class="anon-block">Z. K.</span> o odszkodowanie i zadośćuczynienie dochodzone w trybie Ustawy z 23 lutego 1991r. z późniejszymi zmianami</p>
      <p>z powodu apelacji, wniesionej przez pełnomocnika wnioskodawcy</p>
      <p>od wyroku Sądu Okręgowego w Bielsku – Białej</p>
      <p>z dnia 21 kwietnia 1999r. sygn. akt III Ko 2/99</p>
      
      
        
        <p>1. 
        utrzymuje w mocy zaskarżony wyrok;</p>
      
      
        
        <p>2. 
        kosztami postępowania w sprawie obciąża Skarb Państwa.</p>
      
      <p>II AKa 145/99</p>
    </div>
    <div>
      <h2>UZASADNIENIE</h2>
      <p>Sąd Okręgowy w Bielsku-Białej, wyrokiem z dnia 21 kwietnia 1999 r. na zasadzie <a href="http://isap.sejm.gov.pl/DetailsServlet?id=WDU19920060020" title="Ustawa z dnia 23 grudnia 1991 r. o zmianie ustawy - Przepisy wprowadzające ustawę o samorządzie terytorialnym i ustawę o pracownikach samorządowych - Dz. U. z 1992 r. Nr 6, poz. 20 (art. 8;art. 8 ust. 2 a;art. 13)">art. 8 ust. 2a i art. 13 ustawy z dnia 23.12.1991 r.</a> oddalił wniosek <span class="anon-block">Z. K.</span> o odszkodowanie i zadośćuczynienie, a kosztami postępowania obciążył Skarb Państwa.</p>
      <p>Apelację od powyższego wyroku złożył pełnomocnik wnioskodawcy podnosząc zarzuty obrazy prawa, a szczególności art. 8 ust. 2a i 2b ustawy z 16 lipca 1998 r. /Dz. U. Nr 97 poz. 604/ oraz błędu w ustaleniach przez niesłuszne przyjęcie, że zadośćuczynienie i odszkodowanie wnioskodawcy nie przysługuje.</p>
      <p>Podnosząc te zarzuty pełnomocnik wnioskodawcy wniósł o zmianę zaskarżonego wyroku i przeczenie co do istoty sprawy w ten sposób, że zostanie zasądzone stosowne odszkodowanie i zadośćuczynienie na rzecz <span class="anon-block">Z. K.</span>, ewentualnie o uchylenie zaskarżonego wyroku i przekazanie sprawy do ponownego rozpoznania Sądowi Okręgowemu w Bielsku-Białej.</p>
      <p>Pełnomocnik wniósł również o zwolnienie <span class="anon-block">Z. K.</span> od wszelkich kosztów i opłat w tej sprawie.</p>
      <p>Sąd Apelacyjny uznał, że apelacja na uwzględnienie nie zasługuje.</p>
      <p>Sąd I instancji poczynił w sprawie prawidłowe ustalenia faktyczne i zasadnie w oparciu o nie przyjął, że brak jest podstaw prawnych do zasądzenia na rzecz wnioskodawcy odszkodowania i zadośćuczynienia.</p>
      <p>Faktem bezspornym jest, że <span class="anon-block">Z. R.</span> wraz z całą rodziną został poddany represjom przez radzieckie organy ścigania w związku z czym przebywał na zesłaniu od 10.02.1940 r. do 24.12.1945 r.</p>
      <p>Represje te, jak wynika ze zgromadzonego materiału dowodowego związane były z tym, iż ojciec wnioskodawcy był funkcjonariuszem policji. Sam wnioskodawca, w chwili pozbawienia go wolności miał 13 lat.</p>
      <p>W tej sytuacji nie można zgodzić się z zaprezentowanym w apelacji poglądem o istnieniu podstaw do zasądzenia w tym przypadku stosownego odszkodowania i zadośćuczynienia.</p>
      <p>Przepisy ustawy z 23 lutego 1991 r. w brzmieniu ustalonym ustawą z dnia 16 lipca 1998 r. /Dz. U. Nr 97 poz. 604/, które to, wbrew zarzutom apelacji Sąd I instancji miał w polu widzenia, określają czasokresy stosowania represji, które mogą stanowić podstawę do roszczeń z jakimi wystąpił wnioskodawca i stwierdzić należy, że w rozpatrywanym przypadku aresztowanie oraz dalsze pozbawienie wnioskodawcy wolności nastąpiło przed datą zakreślona w cytowanych przepisach.</p>
      <p>Niezależnie od powyższych kwestii podkreślić trzeba, że podstawowym warunkiem dla ewentualnego zasądzenia odszkodowania i zadośćuczynienia jest ustalenie, że represje takie dotknęły daną osobę za działalność na rzecz niepodległego bytu Państwa Polskiego lub z powodu takiej działalności.</p>
      <p>W sprawie <span class="anon-block">Z. K.</span> brak jest powyższej przesłanki, do czego wprawdzie nie ustosunkował się Sąd Okręgowy, co jednak jednoznacznie wskazuje na brak podstaw faktycznych i prawnych do uwzględnienia złożonego wniosku.</p>
      <p>Mając powyższe na uwadze i nie podzielając argumentów podniesionych w apelacji, Sąd Apelacyjny orzekł jak w wyroku, kosztami postępowania po myśli art. 13 cyt. ustawy obciążając Skarb Państwa.</p>
    </div>
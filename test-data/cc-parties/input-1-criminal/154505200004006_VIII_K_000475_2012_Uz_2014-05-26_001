<p>
<strong>
<!-- -->Sygn. akt VIII K 475/12</strong>
</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>dnia 25 kwietnia 2014 roku</p>
      <p>
<strong>
<!-- -->Sąd Rejonowy dla Warszawy – Mokotowa w VIII Wydziale Karnym</strong>
</p>
      <p>w składzie:</p>
      <p>Przewodniczący: SSR Paweł du Château</p>
      <p>Protokolant: Paulina Więckowska, Katarzyna Skwarczyńska, Magdalena Rucińska</p>
      <p>przy udziale prokuratora: Urszuli Jasik-Turowskiej, <span class="anon-block">P. W.</span>, <span class="anon-block">D. S.</span>
</p>
      <p>po rozpoznaniu na rozprawie w dniach 7 lutego 2014 roku, 26 lutego 2014 roku, 25 kwietnia 2014 roku</p>
      <p>sprawy <strong>
<!-- -->
<span class="anon-block">J. G. (1)</span>
</strong>, syna <span class="anon-block">L.</span> i <span class="anon-block">E.</span> z domu <span class="anon-block">S.</span>, <span class="anon-block">urodzonego (...)</span> w <span class="anon-block">W.</span>
</p>
      <p>
        <strong>
<!-- -->oskarżonego o to, że:</strong>
</p>
      <p>1. w dniu 23 lutego 2012 roku w <span class="anon-block">W.</span> na <span class="anon-block">ul. (...)</span> umyślnie naruszył zasady bezpieczeństwa w ruchu lądowym określone w <a href="http://isap.sejm.gov.pl/DetailsServlet?id=WDU19970980602" title="Ustawa z dnia 20 czerwca 1997 r. - Prawo o ruchu drogowym - Dz. U. z 1997 r. Nr 98, poz. 602 (art. 45;art. 45 ust. 1)">art. 45 ust. 1 Ustawy z dnia 20.06.1997 roku Prawo o Ruchu Drogowym</a> w ten sposób, że kierował samochodem marki <span class="anon-block">V.</span> o <span class="anon-block">nr rej. (...)</span> będąc w stanie nietrzeźwym – badanie na urządzeniu typu alkomat wykazało: I próba 1,64 mg/l, II próba 1,63 mg/l, III próba 1,66 mg/l alkoholu w wydychanym powietrzu, przy czym czynu tego dopuścił się w okresie obowiązywania zakazu prowadzenia pojazdów mechanicznych orzeczonego w związku ze skazaniem za przestępstwo, tym samym nie zastosował się do sądowych zakazów prowadzenia pojazdów mechanicznych orzeczonych wobec niego wyrokiem Sądu Rejonowego w Tomaszowie Mazowieckim – sygn. akt II K 264/10 obowiązującego od 25.09.2010r. do 25.09.2016r. i wyrokiem Sądu Rejonowego dla m.st. Warszawy z siedzibą <span class="anon-block">O.</span> – sygn. akt III K 515/09 obowiązującego w okresie od 03.06.2009r. do 03.06.2012r.</p>
      <p>
        <strong>
<!-- -->tj. o czyn z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 1)">art. 178a § 1 kk</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 4)">art. 178a § 4 kk</a> w zb. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 244)">art. 244 kk</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 11;art. 11 § 2)">art. 11 § 2 kk</a>
</strong>
</p>
      <p>2. w dniu 29 lipca 2012r. na <span class="anon-block">ul. (...)</span> w <span class="anon-block">W.</span> woj. <span class="anon-block"> (...)</span>, na drodze publicznej umyślnie naruszył zasady bezpieczeństwa w ruchu lądowym określone w <a href="http://isap.sejm.gov.pl/DetailsServlet?id=WDU19970980602" title="Ustawa z dnia 20 czerwca 1997 r. - Prawo o ruchu drogowym - Dz. U. z 1997 r. Nr 98, poz. 602 (art. 45;art. 45 ust. 1)">art. 45 ust. 1 ustawy z dnia 20.06.1997r. Prawo o Ruchu Drogowym</a> (Dz.U. Nr 98 poz. 606 z późn. zm.) w ten sposób, że znajdują się w stanie nietrzeźwości I badanie 1,61 mg/l, II badanie 1,62 mg/l zawartości alkoholu w wydychanym powietrzu, prowadził samochód marki <span class="anon-block">V.</span> o <span class="anon-block">nr rej. (...)</span>, a czyn ten popełnił będąc w okresie obowiązywania zakazu prowadzenia wszelkich pojazdów mechanicznych w ruchu lądowym orzeczonym wobec niego wyrokiem Sądu Rejonowego w Tomaszowie Mazowieckim – sygn. II K 264/10 obowiązującego od 25-09-2010r. do 25-09-2016r.</p>
      <p>
        <strong>
<!-- -->tj. o czyn z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 1)">art. 178a § 1 kk</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 4)">art. 178a § 4 kk</a> w zb. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 244)">art. 244 kk</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 11;art. 11 § 2)">art. 11 § 2 kk</a>
</strong>
</p>
      <p>
        <strong>
<!-- -->orzeka:</strong>
</p>
      
        
        <p>I. 
        oskarżonego <strong>
<!-- -->
<span class="anon-block">J. G. (1)</span>
</strong> uznaje za winnego pełnienia zarzucanego mu czynu opisanego w punkcie I części wstępnej wyroku przy czym przyjmuje, iż oskarżony w czasie jego popełnienia miał w stopniu znacznym ograniczoną zdolność rozpoznania jego znaczenia oraz pokierowania swoim postępowaniem i czyn ten kwalifikuje z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 1)">art. 178a § 1 k.k.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 4)">art. 178a § 4 k.k.</a> w zb. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 244)">art. 244 k.k.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 11;art. 11 § 2)">art. 11 § 2 k.k.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 31;art. 31 § 2)">art. 31 § 2 k.k.</a> i na tej podstawie skazuje go, a na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 4)">art. 178a § 4</a> wymierza mu karę 1 (jednego) roku pozbawienia wolności;</p>
      
      
        
        <p>II. 
        oskarżonego <strong>
<!-- -->
<span class="anon-block">J. G. (1)</span>
</strong> uznaje za winnego pełnienia zarzucanego mu czynu opisanego w punkcie II części wstępnej wyroku przy czym przyjmuje, iż oskarżony w czasie jego popełnienia miał w stopniu znacznym ograniczoną zdolność rozpoznania jego znaczenia oraz pokierowania swoim postępowaniem i czyn ten kwalifikuje z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 1)">art. 178a § 1 k.k.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 4)">art. 178a § 4 k.k.</a> w zb. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 244)">art. 244 k.k.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 11;art. 11 § 2)">art. 11 § 2 k.k.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 31;art. 31 § 2)">art. 31 § 2 k.k.</a> i na tej podstawie skazuje go, a na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 4)">art. 178a § 4</a> wymierza mu karę 1 (jednego) roku pozbawienia wolności;</p>
      
      
        
        <p>III. 
        na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 85)">art. 85 k.k.</a> i <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 86;art. 86 § 1)">art. 86 § 1 k.k.</a> wymierzone wobec oskarżonego w <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 86 pkt. 1;art. 86 pkt. 2)">pkt I – II</a> jednostkowe kary pozbawienia wolności łączy i jako łączną wymierza oskarżonemu karę 1 (jednego) roku i 6 (sześciu) miesięcy pozbawienia wolności;</p>
      
      
        
        <p>IV. 
        na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 63;art. 63 § 1)">art. 63 § 1 k.k.</a> na poczet orzeczonej kary łącznej pozbawienia wolności zalicza oskarżonemu okres rzeczywistego pozbawienia wolności w dniach od 23 lutego 2012 roku do 25 lutego 2012 roku oraz od 29 lipca 2012 roku do 30 lipca 2012 roku przyjmując, iż jeden dzień rzeczywistego pozbawienia wolności równa się jednemu dniowi kary pozbawienia wolności;</p>
      
      
        
        <p>V. 
        na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 42;art. 42 § 2)">art. 42 § 2 k.k.</a> orzeka wobec oskarżonego zakaz prowadzenia wszelkich pojazdów mechanicznych na okres 8 (ośmiu) lat;</p>
      
      
        
        <p>VI. 
        zasądza od Skarbu Państwa na rzecz <span class="anon-block"> Kancelarii Adwokackiej (...)</span>. <span class="anon-block">C. C.</span> kwotę 588 (pięćset osiemdziesiąt osiem) złotych powiększoną o stawkę podatku VAT tytułem obrony wykonanej z urzędu;</p>
      
      
        
        <p>VII. 
        na podstawie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 624;art. 624 § 1)">art. 624 § 1 k.p.k.</a> zwalnia oskarżonego od ponoszenia kosztów sądowych, z których wyłożone wydatki przejmuje Skarb Państwa.</p>
      
    </div>
    <div>
      <h2>UZASADNIENIE</h2>
      <p>Na podstawie przeprowadzonych dowodów Sąd Rejonowy ustalił następujący stan faktyczny:</p>
      <p>W dniu 23 lutego 2012 roku funkcjonariusz policji <span class="anon-block">M. W.</span> pełnił służbę poruszając się nieoznakowanym radiowozem. Otrzymał on od dyżurnego polecenie udania się na interwencję albowiem jeden z kierowców na <span class="anon-block">ulicy (...)</span> tamuje ruch, ponieważ zasnął za kierownicą. Będąc na <span class="anon-block">ulicy (...)</span> zaobserwował stojący na środku ulicy samochód osobowy marki <span class="anon-block">V.</span> o <span class="anon-block">nr rej. (...)</span> z włączonymi światłami mijania tamujący ruch drogowy. Za jego kierownicą siedział <span class="anon-block">J. G. (1)</span>. Funkcjonariusz podszedł do samochodu i zapukał. Wówczas <span class="anon-block">J. G. (1)</span> niemalże półprzytomny próbował ruszyć i przejechał w/w pojazdem kilka metrów. Po pewnym czasie udało się nakłonić go aby otworzył samochód. Kierowca został przewieziony do <span class="anon-block"> (...)</span> na <span class="anon-block">ul. (...)</span>. Został on następnie poddany badaniu na zawartość alkoholu w organizmie. Przeprowadzone badanie na urządzeniu typu alkomat wykazało: I próba 1,64 mg/l, II próba 1,63 mg/l, III próba 1,66 mg/l alkoholu w wydychanym powietrzu.</p>
      <p>Jak następnie ustalono <span class="anon-block">J. G. (1)</span> czynu tego dopuścił się w okresie obowiązywania zakazu prowadzenia pojazdów mechanicznych orzeczonego w związku ze skazaniem za przestępstwo, tym samym nie zastosował się do sądowych zakazów prowadzenia pojazdów mechanicznych orzeczonych wobec niego wyrokiem Sądu Rejonowego w Tomaszowie Mazowieckim – sygn. akt II K 264/10 obowiązującego od 25.09.2010r. do 25.09.2016r. i wyrokiem Sądu Rejonowego dla m.st. Warszawy z siedzibą <span class="anon-block">O.</span> – sygn. akt III K 515/09 obowiązującego w okresie od 03.06.2009r. do 03.06.2012r. Oskarżony w czasie opisanego zdarzenia miał w stopniu znacznym ograniczoną zdolność rozpoznania jego znaczenia oraz pokierowania swoim postępowaniem.</p>
      <p>W dniu 29 lipca 2012r. na <span class="anon-block">ul. (...)</span> w <span class="anon-block">W.</span> <span class="anon-block">T. S.</span>, <span class="anon-block">G. K. (1)</span> oraz <span class="anon-block">M. R.</span> stali w pobliżu kompleksu garaży przy <span class="anon-block">ul. (...)</span> w <span class="anon-block">W.</span>. W pewnym momencie zauważyli jak od <span class="anon-block">ul. (...)</span> na teren tych garaży, wjechał <span class="anon-block">J. G. (1)</span> samochodem marki <span class="anon-block">V.</span>. Wymieniony zawrócił samochodem pomiędzy garażami i zaparkował przy sklepie alkoholowym. <span class="anon-block">J. G. (1)</span> wysiadł z samochodu i udał się do sklepu. Po opuszczeniu sklepu wsiadł za kierownicę i próbował włożyć kluczyk do stacyjki. <span class="anon-block">G. K. (1)</span> podszedł do kierowcy opisanego pojazdu, otworzył drzwi samochodu i wówczas poczuł silną woń alkoholu. <span class="anon-block">G. K. (1)</span> zapytał <span class="anon-block">J. G. (1)</span> czy ten jest pijany, na co otrzymał odpowiedź twierdzącą. Wówczas <span class="anon-block">G. K. (1)</span> stanowczo stwierdził, że <span class="anon-block">J. G.</span> nigdzie już więcej nie pojedzie i aby oddał kluczyki. <span class="anon-block">J. G.</span> oddał kluczki, po czym <span class="anon-block">G. K.</span> zamknął od zewnątrz samochód i wezwał policję. Przybyły na miejsce patrol policji m. in. w osobie <span class="anon-block">T. B.</span> potwierdził wszelkie opisane okoliczności zdarzenia i przeprowadził dalsze czynności, w wyniku których stwierdzono, iż <span class="anon-block">J. G. (1)</span>, po przeprowadzeniu badania na urządzeniu typu alkomat, znajdował się w stanie nietrzeźwości: I badanie 1,61 mg/l, II badanie 1,62 mg/l zawartości alkoholu w wydychanym powietrzu. Jak następnie ustalono <span class="anon-block">J. G. (1)</span> czynu tego dopuścił się w okresie obowiązywania zakazu prowadzenia pojazdów mechanicznych orzeczonego w związku ze skazaniem za przestępstwo, tym samym nie zastosował się do sądowych zakazów prowadzenia pojazdów mechanicznych orzeczonych wobec niego wyrokiem Sądu Rejonowego w Tomaszowie Mazowieckim – sygn. akt II K 264/10 obowiązującego od 25.09.2010r. do 25.09.2016r. <span class="anon-block">J. G. (1)</span> w czasie opisanego zdarzenia miał w stopniu znacznym ograniczoną zdolność rozpoznania jego znaczenia oraz pokierowania swoim postępowaniem.</p>
      <p>Powyższy stan faktyczny Sąd ustalił na podstawie: częściowo wyjaśnień oskarżonego <span class="anon-block">J. G. (1)</span> (k. 17-18, 19-20, 25, 26), zeznań świadków <span class="anon-block">T. B.</span> (k.139, 66-67), <span class="anon-block">T. S.</span> (k. 139-140, 62), <span class="anon-block">G. K. (1)</span> (k. 140, 63), <span class="anon-block">M. W.</span> (k. 140, 7-8) oraz <span class="anon-block">M. R.</span> (k. 150-151, 64-65), nadto w oparciu o dowody natury materialnej w postaci protokołu badania trzeźwości – (k: 3,59,60), świadectw wzorcowania – (k: 4-5,58), kopi wyroków –(k: 10-12,36,84), informacji o karalności ( k: 47,53,78), opinii sądowo-psychiatrycznej ( k: 108-110v,115-1180, dokumentacji medycznej ( k: 138-142).</p>
      <p>Oskarżony <span class="anon-block">J. G. (1)</span> w toku postępowania przygotowawczego przyznał się do popełnienia zarzucanych mu czynów, w pełni akceptując zasadność stawianych mu zarzutów, po czym wyraził skruchę (k. 17-18, 19-20, 25, 26).</p>
      <p>Stając natomiast przed Sądem w dniu 20 grudnia 2013 (k. 122-123) oskarżony nie przyznał się do obu stawianych mu zarzutów. Odwołał swoje wcześniejsze wyjaśnienia złożone w toku pierwszych przesłuchań w postępowaniu przygotowawczym wskazując, iż wyjaśnienia te składał będąc przestraszonym całą sytuacją. Wyjaśnił, iż w dniu 23 lutego 2012 roku poprosił swoją żonę, aby pojechała wraz z nim do sklepu po alkohol. W powrotnej drodze oskarżony pokłócił się z żoną, która wysiadła z samochodu. Ponieważ <span class="anon-block">ulica (...)</span> była wówczas zalana wodą i była zablokowana przez służby wodociągowe, oskarżony przesiadł się na miejsce kierowcy. Silnik w jego pojeździe był włączony, a on usnął. Co zaś się tyczy drugiego ze stawianych oskarżonemu zarzutów <span class="anon-block">J. G. (1)</span> podał, iż w dniu 29 lipca 2012 roku pojechał wraz z żoną do sklepu. Podniósł, że tego dnia to nie on lecz jego żona żona prowadziła samochód, po czym wysiadła z samochodu i poszła do koleżanki. Oskarżony poszedł wówczas do sklepu, zostawiając kluczyki w stacyjce, gdzie kupił 3 piwa. Po powrocie do samochodu usiadł na fotelu kierowcy. W tym momencie jakiś mężczyzna ubrany po cywilnemu zastukał w szybę i zapytał czy oskarżony zamierza jechać. <span class="anon-block">J. G. (1)</span> odpowiedział „<em>
<!-- -->Co cię to obchodzi?</em>”. On wtedy włożył rękę do samochodu i wyjął ze stacyjki kluczyk. Po chwili przyjechała policja i oskarżony został zatrzymany.</p>
      <p>Oskarżony zaprzeczył wszelkim składanym przez siebie w postępowaniu przygotowawczym wyjaśnieniom, podając iż jego przyznanie się do winy było efektem strachu przed żoną, czy też że był on straszony przez przesłuchujących go policjantów.</p>
      <p>Sąd jedynie w części dał wiarę wyjaśnieniom oskarżonego. Za wiarygodne Są uznał jedynie wyjaśnienia oskarżonego złożone w postępowaniu przygotowawczym, w których przyznawał się on konsekwentnie do sprawstwa w zakresie obu stawianych mu zarzutów (k. 17-18, 19-20, 25, 26). Co zaś się tyczy wyjaśnień oskarżonego prezentowanych podczas rozprawy sądowej, to na aprobatę zasługuje jedynie ta ich część odnosząca się do faktu spożywania alkoholu w dniu poszczególnych zdarzeń i znajdowania się przez niego wówczas w należącym do niego pojeździe marki <span class="anon-block">V.</span> na fotelu kierowcy W pozostałym zakresie Sąd całkowicie zdyskredytował relacje <span class="anon-block">J. G. (1)</span> uznając, iż wyjaśnienia te stanowiły wyłącznie przyjętą na potrzeby niniejszego postępowania linię obrony mającą na celu ekskulpowanie jego osoby. Nadto oceniając ich treść stwierdzić należy, iż pozostają one nie tylko w całkowitej sprzeczności z pozostałym materiałem dowodowym sprawy, ale i wręcz rażą swą naiwnością. Oskarżony nie przedstawił w tym zakresie żadnej logicznej argumentacji, poza samym gołosłownym stwierdzeniem co do obaw przed powołaniem swej żony w charakterze świadka, czy to presji funkcjonariuszy policji.</p>
      <p>Do powyższego wniosku Sąd doszedł dokonując analizy wyjaśnień oskarżonego w świetle pozostałego materiału dowodowego uznanego za obiektywny w sprawie, w szczególności zeznań przesłuchanych świadków tj. <span class="anon-block">T. B.</span> (k.139, 66-67), <span class="anon-block">T. S.</span> (k. 139-140, 62), <span class="anon-block">G. K. (1)</span> (k. 140, 63), <span class="anon-block">M. W.</span> (k. 140, 7-8) oraz <span class="anon-block">M. R.</span> (k. 150-151, 64-65).</p>
      <p>
<span class="anon-block">M. W.</span> konsekwentnie zeznał, iż w dniu 23 lutego 2012 roku pełnił służbę patrolową na terenie <span class="anon-block">M.</span> i otrzymał on od dyżurnego polecenie udania się na <span class="anon-block">ulicę (...)</span> na interwencję albowiem jeden z kierowców tamuje ruch, ponieważ zasnął za kierownicą. Będąc na <span class="anon-block">ulicy (...)</span> świadek zaobserwował stojący na środku ulicy samochód osobowy marki <span class="anon-block">V.</span> o <span class="anon-block">nr rej. (...)</span> z włączonymi światłami mijania w istocie tamujący ruch drogowy. Za jego kierownicą siedział <span class="anon-block">J. G. (1)</span>. Funkcjonariusz podszedł do samochodu i zapukał. Wówczas kierowca w/w pojazdu niemalże półprzytomny próbował ruszyć i przejechał w/w pojazdem kilka metrów. Po pewnym czasie udało się nakłonić go aby otworzył samochód.</p>
      <p>Zeznania wymienionego świadka Sąd uznał za spójne, logiczne i konsekwentne. Pozostają one wreszcie w zgodzie z obiektywnymi wynikami przeprowadzonego na urządzeniu typu alkomat badania na zawartość alkoholu w organizmie <span class="anon-block">J. G. (1)</span>, które wykazało: I próba 1,64 mg/l, II próba 1,63 mg/l, III próba 1,66 mg/l alkoholu w wydychanym powietrzu.</p>
      <p>Odnośnie drugiego z inkryminowanych zdarzeń kluczowe znaczenie odegrały relacje <span class="anon-block">T. S.</span> (k. 139-140, 62), <span class="anon-block">G. K. (1)</span> (k. 140, 63), oraz <span class="anon-block">M. R.</span> (k. 150-151, 64-65). Jak zgodnie wskazują wymienieniu świadkowie w dniu 29 lipca 2012r. na <span class="anon-block">ul. (...)</span> w <span class="anon-block">W.</span> stali oni w pobliżu kompleksu garaży przy <span class="anon-block">ul. (...)</span> w <span class="anon-block">W.</span>. W pewnym momencie zauważyli jak od <span class="anon-block">ul. (...)</span> na teren tych garaży, wjechał <span class="anon-block">J. G. (1)</span> samochodem marki <span class="anon-block">V.</span>. Wymieniony zawrócił samochodem pomiędzy garażami i zaparkował przy sklepie alkoholowym. <span class="anon-block">J. G. (1)</span> wysiadł z samochodu i udał się do sklepu. Po opuszczeniu sklepu wsiadł za kierownicę i próbował włożyć kluczyk do stacyjki. <span class="anon-block">G. K. (1)</span> podszedł do kierowcy opisanego pojazdu, otworzył drzwi samochodu i wówczas poczuł silną woń alkoholu. <span class="anon-block">G. K. (1)</span> zapytał <span class="anon-block">J. G. (1)</span> czy ten jest pijany, na co otrzymał odpowiedź twierdzącą. Wówczas <span class="anon-block">G. K. (1)</span> stanowczo stwierdził, że <span class="anon-block">J. G.</span> nigdzie już więcej nie pojedzie i aby oddał kluczyki. <span class="anon-block">J. G.</span> oddał kluczki, po czym <span class="anon-block">G. K.</span> zamknął od zewnątrz samochód i wezwał policję.</p>
      <p>Bezpośredni kontakt Sądu na rozprawie z wymienionymi osobami utwierdził Sąd w przekonaniu, iż w swoich zeznaniach kierowali się oni wyłącznie potrzebą obiektywnego przedstawiania przebiegu zdarzenia. Swoje stanowisko w tym zakresie Sąd wywiódł z analizy zeznań tych osób wespół z analizą pozostałego materiału dowodowego, jak również w oparciu o wyżej wskazane bezpośrednie wrażenie z kontaktu ze świadkami na rozprawie. Świadkowie ci relacjonowali bowiem okoliczności zdarzenia w sposób, który zdaniem Sądu nie budził jakichkolwiek wątpliwości co do prawdziwości ich obserwacji, nieznane są wreszcie sądowi takie okoliczności, które przemawiałyby za ich odmienną oceną. W zeznaniach tych Sąd nie stwierdził wewnętrznych sprzeczności, które dawały by podstawę do odmówienia im wiary i budziły wątpliwości co do ich wiarygodności.</p>
      <p>Wiarygodnymi Sąd uznał także zeznania <span class="anon-block">T. B.</span> – policjanta dokonującego zatrzymania oskarżonego bezpośrednio po zderzaniu i przeprowadzającego czynności na miejscu zdarzenia. Zeznania świadka wzajemnie się uzupełniały, były spójne i logiczne. Zdaniem Sądu w sprawie nie wystąpiły żadne wątpliwości co do prawdziwości jego relacji. Z tych względów zeznania te Sąd uznał za wiarygodne.</p>
      <p>Co zaś się tyczy zeznań żony oskarżonego <span class="anon-block">B. G.</span> (k. 145-146) to zdaniem sądu nie wzbogaciły one materiału dowodowego sprawy o ważkie dla jej rozstrzygnięcia elementy, albowiem świadek nie była zorientowana w kwestiach zasadniczych, a swoją wiedzę czerpała jedynie z relacji męża. Świadek pamiętała jedynie, że wraz z mężem jechali kiedyś w przeszłości samochodem marki <span class="anon-block">V.</span> do sklepu, świadek prowadziła pojazd, wcześniej pokłócili się, doszło do awantury i na <span class="anon-block">ul. (...)</span> zatrzymała samochód, wyszła z niego i poszła do domu. Po jakimś czasie przyszli do niej funkcjonariusze policji z informacją, iż musi zgłosić się po samochód, ponieważ mąż został zatrzymany. Świadek pamiętała jedynie, iż tego dnia, kiedy zostawiła męża na <span class="anon-block">ul. (...)</span>, mąż był pod wpływem alkoholu. Co do drugiego z inkryminowanych zdarzeń <span class="anon-block">B. G.</span> nie legitymowała się żadną wiedzą.</p>
      <p>Nie budziły również żadnych zastrzeżeń co do swej prawdziwości ujawnione w toku rozprawy dokumenty w postaci protokołu badania trzeźwości – (k: 3,59,60), świadectw wzorcowania – (k: 4-5,58), kopi wyroków –(k: 10-12,36,84), informacji o karalności ( k: 47,53,78), opinii sądowo-psychiatrycznej ( k: 108-110v,115-118, 157-159), dokumentacji medycznej ( k: 138-142).</p>
      <p>Jak wynika z obiektywnego dowodu w postaci wywołanej na etapie postępowania sądowego opinii sądowo-psychiatrycznej ( k: 108-110v,115-118, 157-159) <span class="anon-block">J. G. (1)</span> w odniesieniu do obu zarzuconych mu czynów miał w ich trakcie w stopniu znacznym ograniczoną zdolność rozpoznania jego znaczenia oraz pokierowania swoim postępowaniem.</p>
      <p>Sąd zważył co następuje:</p>
      <p>Ujawniony w toku rozprawy materiał dowodowy, jego analiza i interpretacja wykazały jednoznacznie, iż oskarżony <span class="anon-block">J. G. (1)</span> w dniu 23 lutego 2012 roku w <span class="anon-block">W.</span> na <span class="anon-block">ul. (...)</span> umyślnie naruszył zasady bezpieczeństwa w ruchu lądowym określone w <a href="http://isap.sejm.gov.pl/DetailsServlet?id=WDU19970980602" title="Ustawa z dnia 20 czerwca 1997 r. - Prawo o ruchu drogowym - Dz. U. z 1997 r. Nr 98, poz. 602 (art. 45;art. 45 ust. 1)">art. 45 ust. 1 Ustawy z dnia 20.06.1997 roku Prawo o Ruchu Drogowym</a> w ten sposób, że kierował samochodem marki <span class="anon-block">V.</span> o <span class="anon-block">nr rej. (...)</span> będąc w stanie nietrzeźwym – badanie na urządzeniu typu alkomat wykazało: I próba 1,64 mg/l, II próba 1,63 mg/l, III próba 1,66 mg/l alkoholu w wydychanym powietrzu, przy czym czynu tego dopuścił się w okresie obowiązywania zakazu prowadzenia pojazdów mechanicznych orzeczonego w związku ze skazaniem za przestępstwo, tym samym nie zastosował się do sądowych zakazów prowadzenia pojazdów mechanicznych orzeczonych wobec niego wyrokiem Sądu Rejonowego w Tomaszowie Mazowieckim – sygn. akt II K 264/10 obowiązującego od 25.09.2010r. do 25.09.2016r. i wyrokiem Sądu Rejonowego dla m.st. Warszawy z siedzibą <span class="anon-block">O.</span> – sygn. akt III K 515/09 obowiązującego w okresie od 03.06.2009r. do 03.06.2012r., przy czym oskarżony w czasie jego popełnienia miał w stopniu znacznym ograniczoną zdolność rozpoznania jego znaczenia oraz pokierowania swoim postępowaniem, czym wyczerpał dyspozycję przestępstwa z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 1)">art. 178a § 1 k.k.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 4)">art. 178a § 4 k.k.</a> w zb. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 244)">art. 244 k.k.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 11;art. 11 § 2)">art. 11 § 2 k.k.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 31;art. 31 § 2)">art. 31 § 2 k.k.</a>
</p>
      <p>Nadto w dniu 29 lipca 2012r. na <span class="anon-block">ul. (...)</span> w <span class="anon-block">W.</span> woj. <span class="anon-block"> (...)</span>, na drodze publicznej umyślnie naruszył on zasady bezpieczeństwa w ruchu lądowym określone w <a href="http://isap.sejm.gov.pl/DetailsServlet?id=WDU19970980602" title="Ustawa z dnia 20 czerwca 1997 r. - Prawo o ruchu drogowym - Dz. U. z 1997 r. Nr 98, poz. 602 (art. 45;art. 45 ust. 1)">art. 45 ust. 1 ustawy z dnia 20.06.1997r. Prawo o Ruchu Drogowym</a> (Dz.U. Nr 98 poz. 606 z późn. zm.) w ten sposób, że znajdują się w stanie nietrzeźwości I badanie 1,61 mg/l, II badanie 1,62 mg/l zawartości alkoholu w wydychanym powietrzu, prowadził samochód marki <span class="anon-block">V.</span> o <span class="anon-block">nr rej. (...)</span>, a czyn ten popełnił będąc w okresie obowiązywania zakazu prowadzenia wszelkich pojazdów mechanicznych w ruchu lądowym orzeczonym wobec niego wyrokiem Sądu Rejonowego w Tomaszowie Mazowieckim – sygn. II K 264/10 obowiązującego od 25-09-2010r. do 25-09-2016r., przy czym oskarżony w czasie jego popełnienia miał w stopniu znacznym ograniczoną zdolność rozpoznania jego znaczenia oraz pokierowania swoim postępowaniem, czym wyczerpał dyspozycję przestępstwa z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 1)">art. 178a § 1 k.k.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 4)">art. 178a § 4 k.k.</a> w zb. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 244)">art. 244 k.k.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 11;art. 11 § 2)">art. 11 § 2 k.k.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 31;art. 31 § 2)">art. 31 § 2 k.k.</a>
</p>
      <p>Występku z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 1)">art. 178a § 1 k.k.</a> dopuszcza się ten kto prowadzi pojazd mechaniczny w ruchu lądowym, wodnym lub powietrznym znajdując się w stanie nietrzeźwości. Przez prowadzenie pojazdu należy rozumieć wprawianie go w ruch, kierowanie nim, nadawanie prędkości i hamowanie w sposób zgodny z konstrukcją pojazdu. Przestępstwo z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 1)">art. 178a § 1 k.k.</a> może być popełnione wszędzie tam gdzie odbywa się ruch pojazdów (drogi publiczne, osiedlowe, tereny budowlane itp.) „Dla przestępstwa określonego w <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 1)">art. 178 a § 1 k.k.</a> nie jest znamienne prowadzenie pojazdu mechanicznego po drodze publicznej. Wystarczające jest prowadzenie go w stanie nietrzeźwości lub pod wpływem środka odurzającego w jakiejkolwiek strefie ruchu, to jest w ruchu lądowym, wodnym lub powietrznym. Ograniczenie miejsca przestępstwa do drogi publicznej (lub strefy zamieszkania) zastosowano w <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a § 2)">§ 2</a> tego artykuły” (por. wyrok SA w Krakowie z 7 VII 2004r., II Aka 131/04, KZS 2004r., z. 9, poz.35).</p>
      <p>Przez pojazdy mechaniczne rozumie się pojazdy zaopatrzone w poruszający je silnik (pojazdy samochodowe, maszyny rolnicze, motocykle, motorowery). „Pojazdem mechanicznym w ruchu lądowym jest każdy pojazd drogowy lub szynowy napędzany umieszczonym na nim silnikiem, jak również maszyna samobieżna i motorower” (por. wyrok SN z 4 II 1993r., III KRN 254/92, OSP 1993r., z.10, poz. 198).</p>
      <p>W myśl <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 115;art. 115 § 16)">art. 115 § 16 k.k.</a> stan nietrzeźwości zachodzi gdy zawartość alkoholu we krwi przekracza 0,5 promila albo prowadzi do stężenia przekraczającego tę wartość lub zawartość alkoholu w 1 dm3 wydychanego powietrza przekracza 0,25 mg albo prowadzi do stężenia przekraczającego tę wartość.</p>
      <p>Występku z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 244)">art. 244 k.k.</a> dopuszcza się ten kto nie stosuje się m.in. do orzeczonego przez sąd zakazu prowadzenia pojazdów. Przestępstwo to polega na nieprzestrzeganiu przez skazanego orzeczonego zakazu m.in. prowadzenia pojazdów z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 39;art. 39 pkt. 3)">art. 39 pkt 3 k.k.</a> i <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 42;art. 42 § 1;art. 42 § 2)">art. 42 § 1 i 2 k.k.</a> Występek określony w <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 244)">art. 244 k.k.</a> jest występkiem umyślnym, który może być popełniony z zamiarem bezpośrednim jak i ewentualnym.</p>
      <p>Zgodnie z ugruntowanym poglądem orzecznictwa „prowadzenie w stanie nietrzeźwości pojazdu mechanicznego w ruchu lądowym, wodnym lub powietrznym, wbrew wcześniej orzeczonemu zakazowi prowadzenia takiego pojazdu, stanowi jeden czyn, wypełniający znamiona przestępstwa określonego w <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 1)">art. 178a § 1 k.k.</a> i <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 244)">art. 244 k.k.</a>” (por. postan.. SN z 28.VIII 2004r., I KZP 11/04, OSNKW 2004, z . 7-8, poz. 84). Powyższe zachowanie charakteryzuje się nie tylko jednością aktywności podjętej przez sprawcę (prowadzenie pojazdu), ale także wynikającą z niej jednością miejsca i czasu. Sprawca nie może bowiem, jednocześnie prowadząc samochód i będąc w stanie nietrzeźwości, nie naruszać orzeczonego wobec niego zakazu prowadzenia pojazdów, i odwrotnie – nie może będąc w stanie nietrzeźwości, prowadzić pojazdu wbrew zakazowi.</p>
      <p>Prowadzenie przez oskarżonego samochodu osobowego marki <span class="anon-block">V.</span> w dniu 23 lutego 2012 roku w <span class="anon-block">W.</span> na <span class="anon-block">ul. (...)</span> - a więc w ruchu lądowym w stanie nietrzeźwości I próba 1,64 mg/l, II próba 1,63 mg/l, III próba 1,66 mg/l alkoholu w wydychanym powietrzu wypełniło tym samym dyspozycje <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 1)">art. 178 a § 1 k.k.</a> Podobną konstatację należy odnieść do zachowania oskarżonego w dniu 29 lipca 2012r. na <span class="anon-block">ul. (...)</span> w <span class="anon-block">W.</span> (I badanie 1,61 mg/l, II badanie 1,62 mg/l zawartości alkoholu w wydychanym powietrzu).</p>
      <p>Jak wskazano powyżej <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 1)">art.178 a § 1 k.k.</a> mówi jasno „o poruszaniu się w ruchu lądowym” i takiego właśnie zachowania każdorazowo dopuścił się oskarżony, kierując pojazdem mechanicznym w postaci samochodu osobowego po ulicy, a więc po drodze publicznej. Dla oskarżonego musiało być oczywistym, że orzeczony względem niego zakaz prowadzenia pojazdów w stanie nietrzeźwości odnosi się do takich właśnie sytuacji.</p>
      <p>Jednocześnie oskarżony prowadząc samochód osobowy nie zastosował się do orzeczonego względem niego przez Sąd Rejonowy w Tomaszowie Mazowieckim – sygn. II K 264/10 zakazu prowadzenia wszelkich pojazdów mechanicznych w ruchu lądowym na okres 6 lat obowiązującego od 25-09-2010r. do 25-09-2016r (kopie wyroków – k. 10-12,36,84). Podkreślić należy, iż oskarżony miał świadomość co do uprawomocnienia się orzeczonego względem niego zakazu (czy też zakazów –vide: czyn pkt.I), albowiem nie kwestionował tego faktu. Ujawniony zespół okoliczności sprawy pozwolił tym samym Sądowi na ustalenie, iż oskarżony wypełnił znamiona strony podmiotowej występku z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 244)">art. 244 k.k.</a>
</p>
      <p>Zgodnie z treścią <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 11;art. 11 § 2)">art. 11 § 2 k.k.</a> jeżeli czyn wyczerpuje znamiona określone w dwóch albo więcej przepisach ustawy karnej, Sąd skazuje za jedno przestępstwo na podstawie wszystkich zbiegających się przepisów, natomiast na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 11 § 3)">§ 3</a> wskazanego przepisu wymierza karę na podstawie przepisu przewidującego karę najsurowszą</p>
      <p>Przy wymiarze kary Sąd kierował się zasadami określonymi w <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (rozdział 1)">rozdziale I kodeksu karnego</a>, w szczególności w przepisach <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 53)">art. 53 k.k.</a>
</p>
      <p>Sąd wnikliwie analizował zarówno elementy przedmiotowe, jak i podmiotowe czynu z troską, aby wymiar kary spełnił poczucie społecznej sprawiedliwości kary, był adekwatny do stopnia winy i osiągnął cele zapobiegawcze i wychowawcze. Oskarżony winien sobie zdawać sprawę z zagrożenia jakie na drogach stanowią kierowcy nietrzeźwi, a nadto jako kierowca względem którego już w przeszłości orzeczono środek karny w postaci zakazu prowadzenie pojazdów tym bardziej powinien powstrzymać się od jazdy na drodze publicznej w stanie nietrzeźwości. Nie czyniąc tego oskarżony wykazał wprost rażący brak poszanowania reguł kodeksu drogowego.</p>
      <p>Reasumując Sąd uznał, że karą adekwatną do wszelkich okoliczności, tak przedmiotowych jak i podmiotowych omawianych występków, stopnia zawinienia sprawcy, jego dotychczasowej wielokrotnej karalności za podobne rodzajowo lub też tożsame przestępstwa, jak również z uwagi na cele zapobiegawcze i wychowawcze, które ma kara osiągnąć będzie jedynie kara pozbawienia wolności podlegająca bezwzględnemu wykonaniu.</p>
      <p>Stopień winy oskarżonego Sąd uznał za znaczny. Występki których dopuścił się oskarżony, co wynika z samej ich istoty, są przestępstwami umyślnymi. Zważyć należy, iż oskarżony był już wcześniej karany, co znamienne również za czyny z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 178 a;art. 178 a § 1)">art. 178a § 1 k.k.</a> (k. 10-12,36,84) i stopień jej winy zwiększał fakt, że doskonale zdawał sobie sprawę, że popełnia po raz kolejny przestępstwa umyślne o wysokim stopniu społecznej szkodliwości. Zdaniem Sądu można oskarżonemu przypisać zwiększoną winę z uwagi na rodzaj i okoliczności poprzedniego przestępstwa oraz poprzedniego skazania. Oskarżony w najmniejszym nawet stopniu nie potraktował poprzednich wyroków skazujących jako stosownego ostrzeżenia.</p>
      <p>Przy wymiarze kary Sąd baczył, aby orzeczona kara była adekwatna do stopnia społecznej szkodliwości czynu. W ocenie Sądu stopień ten uznać należy za znaczny.</p>
      <p>
<span class="anon-block">J. G. (1)</span> naruszył bowiem po raz kolejny najbardziej elementarny i podstawowy obowiązek uczestnika ruchu drogowego jakim jest pozostawanie w stanie trzeźwości w czasie prowadzenia pojazdu. Jego postawa, kiedy to ignorując zagrożenie dla innych poruszał się w stanie nietrzeźwości samochodem wskazuje na lekceważący stosunek oskarżonego do przepisów prawa. Podkreślić należy, że stan nietrzeźwości oskarżonego wynikający z badania kształtował się każdorazowo na poziomie ponad sześciokrotnie! przekraczającym próg określony w <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 115;art. 115 § 16)">art. 115 § 16 k.k.</a>
</p>
      <p>Jednocześnie oskarżony całkowicie zlekceważył orzeczony względem niego przez Sąd zakaz prowadzenia wszelkich pojazdów mechanicznych w ruchu lądowym kierując swoje działanie przeciwko dobru chronionemu prawem jaki jest wymiar sprawiedliwości w zakresie respektowania orzeczonych przez Sąd zakazów.</p>
      <p>Sąd stanął na stanowisku, że łączna kara 1 (jednego) roku i 6 (sześciu) miesięcy pozbawienia wolności pozostanie karą adekwatną w zakresie osiągnięcia celów prewencji indywidualnej jak i generalnej.</p>
      <p>Zgodnie z ustawowymi nakazami koniecznym w niniejszej sprawie było orzeczenie względem oskarżonego w oparciu o dyspozycję <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 42;art. 42 § 2)">art. 42 § 2 k.k.</a> środka karnego w postaci zakazu prowadzenia pojazdów na okres lat 8 (ośmiu).</p>
      <p>Zważyć należy, iż istotą przedmiotowego środka karnego jest nie tylko ustawowy nakaz zawarty w treści <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 42;art. 42 § 2)">art. 42 § 2 k.k.</a>, lecz również ocena odnosząca się do wskazania zawartego w <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (§ 1;art. 42)">§ 1 art. 42 k.k.</a> Przesłanką bowiem stosowania powyższego środka karnego jest zagrożenie jakie mogłoby w przyszłości spowodować prowadzenie pojazdu przez daną osobę.</p>
      <p>Ustalając czas trwania orzeczonego zakazu jak również jego zakres Sąd miał na uwadze zagrożenie jakie może stwarzać powrót sprawcy do ruchu, który to Sąd ustalił na podstawie okoliczności wskazujących na stosunek oskarżonego do zasad bezpieczeństwa w ruchu drogowym oraz jego stopień poczucia odpowiedzialności.</p>
      <p>Analiza całokształtu ujawnionych w sprawie okoliczności przemawiała zdecydowanie na niekorzyść oskarżonego i nie pozwalała na przyjęcie pozytywnej prognozy kryminologicznej względem niego w tym zakresie. Wobec oskarżonego już kilkukrotnie orzekano środek karny w postaci zakazu prowadzenia wszelkich pojazdów mechanicznych w ruchu lądowym, co jak wskazują poczynione ustalenia nie przyniosło względem niego żadnego z pokładanych celów.</p>
      <p>Zdaniem Sądu z tych względów w niniejszej sprawie środek ten należało ukształtować na poziomie 8 lat, albowiem oskarżony swoim postępowaniem zagraża wprost bezpieczeństwu innych uczestników ruchu drogowego, jego zachowanie wskazuje na rażącą nieodpowiedzialność i świadczy o tym, że jako uczestnik ruchu drogowego stanowić będzie poważne zagrożenie dla innych osób.</p>
      <p>Na podstawie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 624;art. 624 § 1)">art. 624 §1 kpk</a> Sąd zwolnił oskarżonego od zapłaty kosztów sądowych, przejmując je w całości na rachunek Skarbu Państwa, uznając iż ich uiszczenie byłoby dla niego zbyt uciążliwe ze względu na rodzaj orzeczonej kary.</p>
      <p>Podnosząc powyższe Sąd Rejonowy orzekł jak w wyroku.</p>
    </div>
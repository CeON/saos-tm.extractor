<p>
<strong>
<!-- -->Sygn. akt II AKa 215/12</strong>
</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 12 lipca 2012 r.</p>
      
      <p>Sąd Apelacyjny w Gdańsku II Wydział Karny</p>
      <p>w składzie:</p>
      
      <p>Przewodnicząca:  SSA Dorota Wróblewska</p>
      <p>Sędziowie:  SA Mirosław Cop</p>
      <p>SA Wiktor Gromiec (spr.)</p>
      
      <p>Protokolant: sekretarz sądowy Aleksandra Konkol</p>
      
      <p>przy udziale Prokuratora Prokuratury Apelacyjnej w Gdańsku Marii Baran</p>
      <p>po rozpoznaniu w dniu 12 lipca 2012 r.</p>
      <p>sprawy</p>
      <p>
<strong>
<!-- -->
<span class="anon-block">T. D.</span>
</strong>
</p>
      <p>oskarżonego z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 13;art. 13 § 1)">art. 13 § 1 k.k.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 148;art. 148 § 1)">art. 148 § 1 k.k.</a> i <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 156;art. 156 § 1;art. 156 § 1 pkt. 2)">art. 156 § 1 pkt 2 k.k.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 11;art. 11 § 2)">art. 11 § 2 k.k.</a>
</p>
      <p>na skutek apelacji wniesionej przez obrońcę oskarżonego</p>
      <p>od wyroku Sądu Okręgowego w Toruniu</p>
      <p>z dnia 5 kwietnia 2012 r. sygn. akt <strong>
<!-- -->II K 169/11</strong>
</p>
      
      <p>uchyla zaskarżony wyrok i przekazuje sprawę Sądowi Okręgowemu w Toruniu do ponownego rozpoznania.</p>
    </div>
    <div>
      <h2>UZASADNIENIE</h2>
      <p>
<span class="anon-block">T. D.</span>oskarżony został o to, że w nocy na 15 maja 2011, około godziny 5.00 w mieszkaniu przy <span class="anon-block">ul. (...)</span>w <span class="anon-block">G.</span>, w zamiarze pozbawienia życia <span class="anon-block">R. P.</span>, ugodził go kilkakrotnie nożem kuchennym w okolice klatki piersiowej, prawego śródbrzusza, karku, ramienia prawego i głowy powodując uszkodzenia ciała w postaci rany kłutej klatki piersiowej po stronie lewej w linii środkowo-obojczykowej w V międzyżebrzu, której kanał penetrował ku dołowi i przyśrodkowi, rozrywając worek osierdziowy, które stanowią chorobę realnie zagrażającą życiu oraz w postaci odmy i krwiaka lewej jamy opłucnowej, powierzchownej rany kłuto ciętej prawego śródbrzusza, rany ciętej okolicy karku z przecięciem mięśni karku, rany ciętej ramienia prawego, szyi po stronie prawej, głowy okolicy potylicznej i ran ciętych lewej małżowiny usznej, które naruszały czynności narządu ciała na okres powyżej 7 dni, lecz zamierzonego celu nie osiągnął z uwagi na wezwanie Pogotowia Ratunkowego i udzielenie pomocy lekarskiej pokrzywdzonemu, to jest o popełnienie przestępstwa z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 13;art. 13 § 1)">art. 13 § 1 k.k.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 148;art. 148 § 1)">art. 148 § 1 k.k.</a> i <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 56 l;art. 56 l § 1;art. 56 l § 1 pkt. 2)">art. l56 § l pkt 2 k.k.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 11;art. 11 § 2)">art.11 § 2 k.k.</a>
</p>
      
      <p>Wyrokiem Sądu Okręgowego w Toruniu z dnia 5 kwietnia 2012 r. w sprawie II K 169/11 <span class="anon-block">T. D.</span>uznany został za winnego tego, że: 15 maja 2011, około godz. 5.00 nad ranem, w <span class="anon-block">G.</span>- w mieszkaniu przy <span class="anon-block">ul. (...)</span>, zmierzając bezpośrednio do pozbawienia życia <span class="anon-block">R. P.</span>, zadał mu przy użyciu noża ostrokończystego jednosiecznego co najmniej 8 ciosów w okolice klatki piersiowej, prawego śródbrzusza, karku, ramienia prawego i głowy, powodując: ranę kłuto-ciętą klatki piersiowej po stronie lewej w linii środkowo-obojczykowej w V międzyżebrzu, której kanał o długości około 10 cm, penetrował ku dołowi i przyśrodkowi, rozrywając worek osierdziowy powodując odmę i powstanie krwiaka lewej jamy opłucnowej, co wywołało chorobę realnie zagrażającą życiu pokrzywdzonego, ranę ciętą okolicy karku o długości około 10 cm, z przecięciem mięśni karku skutkującą naruszeniem czynności narządu ciała tj. ruchomości karku na czas powyżej 7 dni, powierzchowną ranę kłuto-ciętą prawego śródbrzusza, ranę ciętą ramienia prawego, ranę ciętą szyi po stronie prawej, ranę ciętą głowy okolicy potylicznej, co najmniej dwie rany cięte lewej małżowiny usznej - lecz zamierzonego celu nie osiągnął z uwagi na szybkie udzielenie pomocy medycznej pokrzywdzonemu, to jest popełnienia przestępstwa z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 13;art. 13 § 1)">art. 13 § 1 k.k.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 148;art. 148 § 1)">art. 148 § 1 k.k.</a>, <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 156;art. 156 § 1;art. 156 § 1 pkt. 2)">art. 156 § 1 pkt 2 k.k.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 11;art. 11 § 2)">art. 11 § 2 k.k.</a> i za to po myśli <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 11;art. 11 § 3)">art. 11 § 3 k.k.</a> i <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 14;art. 14 § 1)">art. 14 § 1 k.k.</a>, na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 148;art. 148 § 1)">art. 148 § 1 k.k.</a> skazany został na karę 10 lat pozbawienia wolności, na poczet której na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 63;art. 63 § 1)">art. 63 § 1 k.k.</a> zaliczył oskarżonemu okres tymczasowego aresztowania od dnia 24 sierpnia 2011 r.</p>
      <p>Na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 46;art. 46 § 2)">art. 46 § 2 k.k.</a> Sąd Okręgowy orzekł wobec oskarżonego środek karny w postaci nawiązki w kwocie 2500 zł, na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 44;art. 44 § 2)">art. 44 § 2 k.k.</a> przepadek na rzecz Skarbu Państwa dowodu rzeczowego w postaci noża, zaś na podstawie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 230;art. 230 § 2)">art. 230 § 2 k.p.k.</a> polecił zwrócić następujące dowody rzeczowe zarejestrowane w księdze depozytów Sadu Okręgowego w Toruniu pod numerem bieżącym 28/11 następującym osobom uprawnionym:</p>
      <dl>
<dt>⚫</dt>
<dd>
          <p>
<span class="anon-block">T. D.</span>– telefon komórkowy <span class="anon-block">(...)</span> (pkt 1 wykazu), spodnie typu jeans koloru granatowego <span class="anon-block">(...)</span>z paskiem koloru czarnego (pkt 3), slipy koloru niebieskiego (pkt 5), skarpety koloru czarnego (pkt 6);</p>
        </dd>
<dt>⚫</dt>
<dd>
          <p>
<span class="anon-block">R. P.</span>– spodnie typu jeans koloru niebieskiego z paskiem koloru szarego (pkt 7), slipy koloru białego (pkt 8), skarpety białe (pkt 9), obuwie sportowe <span class="anon-block">(...)</span>(pkt 10).</p>
        </dd>
</dl>
      
      <p>Sąd Okręgowy zwolnił oskarżonego od obowiązku ponoszenia opłaty i wydatków, którymi to wydatkami poniesionymi od wszczęcia postępowania obciążył Skarb Państwa.</p>
      <p>Od wymienionego wyroku apelację wniósł obrońca <span class="anon-block">T. D.</span>, który wskazując jako jej podstawę <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 438;art. 438 § 2;art. 438 § 3)">art. 438 § 2 i 3 k.p.k.</a> zarzucił zaskarżonemu wyrokowi:</p>
      
      
        
        <p>1. 
        obrazę przepisów postępowania mającą istotny wpływ na treść orzeczenia, a mianowicie:</p>
        <dl>
<dt>⚫</dt>
<dd>
            <p>
<a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 5;art. 5 § 1)">art. 5 § 1 k.p.k.</a> poprzez uznanie oskarżonego <span class="anon-block">T. D.</span> za winnego popełnienia zarzucanego mu czynu, mimo nie obalenia w sposób skuteczny domniemania niewinności chroniącego oskarżonego,</p>
          </dd>
</dl>
      
      <dl>
<dt>⚫</dt>
<dd>
          <p>
<a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 5;art. 5 § 2)">art. 5 § 2 k.p.k.</a>, poprzez odmowę zastosowania wobec oskarżonego <span class="anon-block">T. D.</span> zasady in dubio pro reo, mimo wystąpienia w zgromadzonym materiale dowodowym nie dających się usunąć wątpliwości, które winny być rozstrzygnięte na korzyść oskarżonego,</p>
        </dd>
<dt>⚫</dt>
<dd>
          <p>
<a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 7)">art. 7 k.p.k.</a> poprzez dokonanie w sposób niepełny i niepoprawny swobodnej oceny dowodów, wkraczając tym samym w sferę dowolności ocen, a nadto dopuszczenie się oceny przeprowadzonych dowodów w sposób jednostronny i nieobiektywny, dokonanie oceny wiarygodności konkretnych dowodów w oderwaniu od ustosunkowania się do dowodów potwierdzających odmienną wersję zdarzeń,</p>
        </dd>
</dl>
      
      
        
        <p>2. 
        błąd w ustaleniach faktycznych przyjętych za podstawę orzeczenia, mający wpływ na treść wydanego orzeczenia, a polegający na przyjęciu, iż na podstawie zebranego materiału dowodowego można uznać, iż oskarżony w dniu 15 maja 2011 roku, około godziny 5.00 nad ranem, w <span class="anon-block">G.</span>- w mieszkaniu przy <span class="anon-block">ul. (...)</span>, zmierzając bezpośrednio do pozbawienia życia <span class="anon-block">R. P.</span>, zadał mu przy użyciu noża ostrokończystego jednosiecznego co najmniej 8 ciosów w okolice klatki piersiowej, prawego podbrzusza, karku, ramienia prawego i głowy, powodując: ranę kłuto-ciętą klatki piersiowej po stronie lewej w linii środkowo-obojczykowej w V międzyżebrzu, której kanał o długości około 10 cm, penetrował ku dołowi i przyśrodkowi, rozrywając worek osierdziowy powodujący odmę i powstanie krwiaka lewej jamy opłucnej, co wywołało chorobę realnie zagrażającą życiu pokrzywdzonego, ranę ciętą okolicy karku o długości 10 cm, z przecięciem mięśni karku skutkującą naruszeniem czynności narządu ciała tj. ruchomości karku na czas powyżej 7 dni, powierzchowną ranę kłuto-ciętą prawego śródbrzusza, ranę ciętą ramienia prawego, ranę ciętą szyi po stronie prawej, ranę ciętą głowy okolicy potylicznej, co najmniej dwie rany cięte lewej małżowiny usznej - lecz zamierzonego celu nie osiągnął z uwagi na szybkie udzielenie pomocy medycznej pokrzywdzonemu podczas gdy oskarżony w rzeczywistości został zaatakowany nożem przez pokrzywdzonego <span class="anon-block">R. P.</span>, a działania podjęte przez oskarżonego miały na celu odparcie bezpośredniego, bezprawnego zamachu na jego zdrowie i życie czyli były działaniem w obronie koniecznej.</p>
      
      <p>W konsekwencji tak sformułowanych zarzutów obrońca wniósł o zmianę zaskarżonego wyroku poprzez uznanie, że oskarżony działał w warunkach obrony koniecznej i uniewinnienie go od zarzucanego mu czynu, ewentualnie o uchylenie zaskarżonego wyroku i przekazanie sprawy Sądowi Okręgowemu w Toruniu do ponownego rozpoznania.</p>
      
      <p>
        <strong>
<!-- -->Sąd Apelacyjny zważył, co następuje:</strong>
</p>
      <p>Zasadna jest apelacja obrońcy gdy wnosi o uchylenie zaskarżonego wyroku i przekazanie sprawy Sądowi Okręgowemu do ponownego rozpoznania.</p>
      
      <p>I.</p>
      
      <p>Należy przypomnieć, że prawidłowość rozstrzygnięcia sprawy zależy od należytego wykonania przez Sąd dwóch podstawowych obowiązków.</p>
      <p>Pierwszy z nich dotyczy postępowania dowodowego.</p>
      <p>Sprowadza się do prawidłowego - zgodnego z przepisami postępowania karnego - przeprowadzenia dowodów zawnioskowanych przez strony, ale również do przeprowadzenia z urzędu wszelkich dowodów potrzebnych dla ustalenia istotnych okoliczności decydujących o winie oskarżonego.</p>
      <p>Drugi sprowadza się do prawidłowej oceny całokształtu okoliczności prawidłowo ujawnionych w toku rozprawy głównej. Tym samym poza zasięgiem rozważań sądu nie mogą pozostawać dowody istotne dla rozstrzygnięcia kwestii winy. Podstawę zatem wyroku stanowić może tylko całokształt okoliczności ujawnionych w toku rozprawy głównej, przy czym w uzasadnieniu wyroku sąd ma obowiązek wskazać, jakie fakty uznał za udowodnione lub nie udowodnione, na jakich w tej mierze oparł się dowodach i dlaczego nie uznał dowodów przeciwnych.</p>
      <p>Na sądzie orzekającym ciąży przy tym obowiązek badania i uwzględniania w toku procesu okoliczności przemawiających zarówno na korzyść jak i niekorzyść oskarżonego, a korzystając z prawa swobodnej oceny dowodów przekonanie swoje co do winy lub jej braku, jej stopnia i zakresu powinien sąd logicznie i przekonywująco uzasadnić.</p>
      <p>Sąd odwoławczy może bowiem przeprowadzić rzetelną kontrolę wyroku tylko wtedy, gdy jego uzasadnienie spełnia warunki określone w <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 424)">art. 424 k.p.k.</a>
</p>
      <p>Winno wyraźnie wskazywać, na jakich dowodach oparł Sąd meriti ustalenie każdego istotnego dla sprawy faktu, a także należycie rozważać i oceniać wszystkie dowody przemawiające za przyjętymi przez sąd ustaleniami faktycznymi lub przeciw nim, wyjaśniać wszystkie wątpliwości w sprawie i sprzeczności w materiale dowodowym oraz ustosunkować się do nich.</p>
      <p>W razie istnienia sprzeczności między dowodami, sąd powinien wyjaśnić w uzasadnieniu, na których z nich się oparł oraz dlaczego odrzucił inne.</p>
      <p>Brak wyjaśnienia istniejących sprzeczności między dowodami oraz ich oceny, uniemożliwia odparcie zarzutu przekroczenia przez sąd granic swobodnej oceny dowodów.</p>
      <p>Pominięcie zaś w uzasadnieniu wyroku dowodów dotyczących istotnych w sprawie faktów i okoliczności oraz brak wobec nich stanowiska, daje podstawę do postawienia sądowi słusznego zarzutu sprzeczności ustaleń z treścią zebranego w sprawie materiału dowodowego.</p>
      <p>Jeżeli uzasadnienie wyroku nie czyni zadość wskazanym wymaganiom, wówczas kontrola apelacyjna wyroku jest utrudniona. Wynika to z roli sądu odwoławczego, który nie stykając się bezpośrednio z dowodami, nie może z reguły nabrać właściwego przekonania o wiarygodności dowodów i w związku z tym prawidłowo ich ocenić. W tej sytuacji wspomniana kontrola trafności orzeczenia jest ograniczona. Polega w zasadzie na sprawdzeniu, czy ocena materiału dowodowego dokonana została przez Sąd I instancji z uwzględnieniem reguł sformułowanych w <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 4;art. 5;art. 7)">art. 4, 5 i 7 k.p.k.</a>
</p>
      <p>W sytuacji, gdy kontrola odwoławcza uzasadnia stwierdzenie, że zaskarżony wyrok nie znajduje oparcia w prawidłowo dokonanej ocenie całokształtu materiału dowodowego lub oparty jest na niepełnym materiale dowodowym, zachodzą podstawy do uchylenia zaskarżonego rozstrzygnięcia.</p>
      <p>W przedmiotowej sprawie Sąd Okręgowy z obrazą <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 4;art. 7;art. 201;art. 410;art. 424;art. 424 § 1)">art. 4, 7, 201, 410 i 424 §1 k.p.k.</a> nie wyjaśnił istotnych okoliczności sprawy i sprzeczności między dowodami oraz pominął w pisemnych motywach wyroku cały szereg istotnych faktów, nie zajmując wobec nich rzeczowego stanowiska. Tym samym oceny tam zawarte są w pewnych fragmentach ocenami dowolnymi, zaś pominięcie w uzasadnieniu części dowodów sprawia, że słusznym staje się zarzut sprzeczności ustaleń z zebranym w sprawie materiałem dowodowym.</p>
      <p>Sprawa z uwagi na rodzaj dowodów obciążających oskarżonego, treść jego wyjaśnień i doznane przezeń obrażenia jest złożona, co obligowało Sąd do szczególnej wnikliwości i skrupulatności w jej analizie i końcowej ocenie.</p>
      <p>Analiza i końcowa ocena musiała być jednak poprzedzona taką opinią biegłego z zakresu medycyny sądowej, która byłaby jasna i pełna w rozumieniu <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 201)">art. 201 k.p.k.</a>
</p>
      <p>Sąd orzekający wymaganiom tym nie sprostał, jak i nie w pełni wypełnił opisane powyżej obowiązki procesowe, jakie na nim spoczywały.</p>
      
      <p>II.</p>
      
      <p>Dokonując szczegółowych ustaleń faktycznych (str. 1-27 uzasadnienia) Sąd meriti opisał przebieg zdarzenia na str. 22 i 23. Ich podstawą były zeznania <span class="anon-block">A. J.</span>, <span class="anon-block">R. P.</span>i w mniejszym stopniu <span class="anon-block">A. S.</span>, uznane przez Sąd a quo jako wiarygodne (str. 56-61).</p>
      <p>Przeprowadzając analizę zeznań dwojga pierwszych Sąd meriti przypomniał, iż pokrzywdzony „nie potrafił odpowiedzieć na pytanie jak powstały obrażenia oskarżonego” oraz, że „wykluczył aby miał mieć w ogóle w ręku nóż i zadawać oskarżonemu nim ciosy. Nie widział tez noża w ręku <span class="anon-block">A.</span>” (str. 59). Z kolei <span class="anon-block">A. J.</span>„nie potrafiła odpowiedzieć na pytanie w jaki sposób oskarżony doznał obrażeń ciała” (str. 61).</p>
      <p>Oceniając zaś wskazane relacje Sąd pierwszej instancji „dał wiarę tym zeznaniom pomimo, że nie udało się na ich podstawie ustalić w jaki sposób oskarżony doznał obrażeń ciała” (str. 61).</p>
      <p>Sąd orzekający ustalił, że po opuszczeniu kuchni przez <span class="anon-block">A. J.</span>„<span class="anon-block">T. D.</span>nadal atakował <span class="anon-block">R. P.</span>, który poczuł uderzenie ostrym narzędziem w górną część prawego ramienia, w lewą część brzucha oraz uderzenie w okolicę lewego płuca i serca. W tym momencie <span class="anon-block">A. J.</span>weszła z powrotem do kuchni i zobaczyła, że <span class="anon-block">T. D.</span>, odwrócony od niej plecami, cofa się z kuchni. Zobaczyła <span class="anon-block">R. P.</span>leżącego przy lodówce w kałuży krwi. Zobaczyła także, że <span class="anon-block">T. D.</span>trzymał się lewą ręką za lewą stronę brzucha, a w prawym ręku trzymał nóż. Powiedział do niej – zobacz co on mi zrobił”. Oskarżony, po tym jak został wypchnięty z mieszkania, zszedł na dół schodami na półpiętro. Stanął przy oknie, otworzył je i mówiąc do siebie <span class="anon-block">(...)</span>wyrzucił trzymany w ręku nóż, na trawnik przed blok (str. 22 uzasadnienia).</p>
      <p>Tak przedstawił Sąd I instancji najważniejszy – dla kwestii ustalenia winy, jej stopnia i odpowiedzialności <span class="anon-block">T. D.</span> – fragment inkryminowanego zajścia.</p>
      <p>Nie ustalił jednak w jakich okolicznościach obrażeń doznał oskarżony.</p>
      <p>Próżno szukać na to odpowiedzi w tej części pisemnych motywów zaskarżonego wyroku, związanej z oceną dowodów, a określonej jako „6. Przebieg zdarzenia” (str. 56-64).</p>
      <p>Zgodzić się należy ze stwierdzeniem skarżącego, iż Sad I instancji „mimo, że jest związany zarzutami postawionymi w akcie oskarżenia to nie zwalnia to z obowiązku wyjaśnienia całego zdarzenia (przedstawionego zarówno przez oskarżonego jak i pokrzywdzonego)”.</p>
      <p>Było to niezbędne nie tylko z uwagi na treść wyjaśnień oskarżonego w których przedstawił siebie jako ofiarę ataku ze strony <span class="anon-block">R. P.</span>(a w konsekwencji, że działał w obronie koniecznej), ale również z powodu istniejących w sprawie dowodów obiektywnych.</p>
      <p>Mianowicie, biegły z zakresu medycyny sądowej <span class="anon-block">P. S.</span> stwierdził, iż rana cięto – kłuta stwierdzona u oskarżonego (prawdopodobnie okolicy lewego podżebrza) z uszkodzeniem dużych gałęzi tętnicy i żyły krezkowej górnej, odcięcia dwunastnicy, pełnego przecięcia esicy i uszkodzenia jelita cienkiego w postaci ran ciętych – stanowiła ciężki uszczerbek na zdrowiu pod postacią choroby realnie zagrażającej życiu (wstrząs hipowolemiczny).</p>
      <p>Zdaniem biegłego, za prawdopodobne można by było przyjąć, iż kanał tej rany penetrował ku przyśrodkowi i prawdopodobnie ku dołowi ciała <span class="anon-block">T. D.</span>.</p>
      <p>Biegły opiniując w zakresie pozostałych urazów doznanych przez wymienionego stwierdził, że trzy urazy ciała w obrębie kończyn górnych mogły powstać w czasie zbliżonym do siebie w wyniku działania o hipotetycznej sile średniej narzędzia ostrego, tnącego (np. noża) w mechanizmie odruchów obronnych w wyniku podejmowanych prób zasłaniania się czy odpychania przed takim narzędziem. Na rozprawie biegły dodał, że tzw. odruchy obronne przy działaniu narzędzia ostrego , tnącego, są to rany cięte, cięte płatowe, zlokalizowane na powierzchni dłoniowej, jak i palców, a będące skutkiem prób chwytania działającego narzędzia.</p>
      <p>Biegły – co jest istotne w rozpoznawanej sprawie – zarówno gdy chodzi o ustalenie okoliczności, w których obrażeń doznał oskarżony (a w konsekwencji mogące służyć weryfikacji jego wyjaśnień) jak i gdy chodzi o ocenę zeznań pokrzywdzonego, <span class="anon-block">A. J.</span>i <span class="anon-block">A. S.</span>, jednoznacznie wykluczył możliwości przypadkowego nadziania się <span class="anon-block">T. D.</span>na narzędzie ostro – kończyste oraz to by oskarżony sam mógł zadać sobie tego rodzaju obrażenie (dokonać samouszkodzenia).</p>
      <p>W konsekwencji jako jedyny jawi się wniosek, że obrażenia stwierdzone u oskarżonego spowodował <span class="anon-block">R. P.</span>lub <span class="anon-block">A. J.</span>.</p>
      <p>Zebrane w sprawie dowody, w szczególności zeznania <span class="anon-block">A. J.</span>, wyjaśnienia oskarżonego, pośrednio zeznania <span class="anon-block">A. R.</span>i opinia biegłego <span class="anon-block">M. W.</span>z badań śladów biologicznych – jak się wydaje – wskazują, że to <span class="anon-block">R. P.</span>spowodował doznane przez oskarżonego obrażenia .</p>
      <p>Biegły bowiem za bardziej prawdopodobne przyjął, że uzyskane wyniki badań DNA ostrza dowodowego noża wskazują, że nie dowodowym nożem spowodowano obrażenia oskarżonego.</p>
      <p>Jest to również istotne stwierdzenie dla ustalenia okoliczności spowodowania obrażeń u <span class="anon-block">T. D.</span>.</p>
      <p>W szczególności gdy oceniane jest przez pryzmat wniosków omawianej opinii. Po przeprowadzonych badaniach biologicznych stwierdzono bowiem:</p>
      <p>- na ostrzu noża – substancję pochodzącą z krwi, która z prawdopodobieństwem graniczącym z pewnością pochodziła od <span class="anon-block">R. P.</span>, nie stwierdzono obecności DNA <span class="anon-block">T. D.</span>,</p>
      <p>- na rękojeści noża - występowanie alleli charakterystycznych dla genotypów oskarżonego i pokrzywdzonego oraz, że badany ślad był mieszaniną DNA pochodzącą od co najmniej dwóch osób, w mieszaninie tej z prawdopodobieństwem graniczącym z pewnością występowało DNA oskarżonego i pokrzywdzonego.</p>
      
      <p>Jak wynika z pisemnych motywów zaskarżonego rozstrzygnięcia Sąd a quo podzielił wnioski płynące z opinii z zakresu badań biologicznych i medycyny sądowej (str. 67).</p>
      <p>Oznaczałoby to w konsekwencji, iż Sąd meriti przyjął w ślad za opinią, że obrażenia stwierdzone u oskarżonego nie zostały zadane mu zabezpieczonym w sprawie nożem.</p>
      <p>Sąd orzekający pominął tę okoliczność, która mogłaby wskazywać – jak się wydaje – że to <span class="anon-block">R. P.</span>nie zabezpieczonym w sprawie nożem spowodował obrażenia stwierdzone u oskarżonego.</p>
      <p>Wymagało to rozważenia co stało się z owym nie dowodowym narzędziem i w jakich okolicznościach mogło zostać użyte przez – jak się wydaje – <span class="anon-block">R. P.</span>.</p>
      <p>W konsekwencji powyższych rozważań stwierdzić należy, iż Sąd meriti nie ustalił kto, kiedy, w jakim miejscu mieszkania, w jakich okolicznościach zadał ciosy nożem (dowodowym czy innym) oskarżonemu i z jakiego powodu.</p>
      <p>Oczywiście niewystarczająca dla poczynienia prawdziwych ustaleń w omawianym zakresie była ocena zeznań <span class="anon-block">A. J.</span>i pokrzywdzonego, w rozważanej części, sprowadzająca się do stwierdzenia, że były one wiarygodne „pomimo, że nie udało się na ich podstawie ustalić w jaki sposób oskarżony doznał obrażeń ciała” (str. 61 uzasadnienia).</p>
      <p>Ustalenie to było konieczne, zwłaszcza z uwagi na wersję zdarzenia prezentowaną przez oskarżonego „tak w toku postępowania przygotowawczego jak i przed sądem”, ocenianą gdy chodzi o „6. Przebieg zdarzenia jako jednolitą” (str. 56 pisemnych motywów zaskarżonego rozstrzygnięcia).</p>
      <p>Należy zważyć, że w tego rodzaju sprawach jak niniejsza, ustalenia faktyczne nie zawsze muszą wynikać bezpośrednio z konkretnych dowodów. Mogą one wypływać z nieodpartej logiki sytuacji stwierdzonej konkretnymi dowodami, jeżeli owa sytuacja jest tego rodzaju, że stanowi oczywistą przesłankę na podstawie której doświadczenie życiowe nasuwa jednoznaczny wniosek, że dane okoliczności istotnie wystąpiły.</p>
      <p>Bardziej szczegółowych i precyzyjnych wniosków należało wymagać od biegłego z zakresu medycyny sądowej odnośnie ustaleń w jakiej pozycji względem siebie musieli znajdować się oskarżony i <span class="anon-block">R. P.</span>w chwili zdarzenia aby mogło dojść do stwierdzonych u nich obrażeń.</p>
      <p>W tym zakresie biegły poprzestał na ascetycznym stwierdzeniu, że „lokalizacja śladów obrażeń u pokrzywdzonego i oskarżonego może wskazywać, iż obaj mogli być zwróceni przodem do siebie”, która została przez Sąd orzekający bezkrytycznie zaakceptowana.</p>
      <p>W ocenie Sądu drugiej instancji omawiane zagadnienie wymagało szczegółowej weryfikacji przez biegłego zarówno wyjaśnień oskarżonego jak i zeznań <span class="anon-block">R. P.</span> i <span class="anon-block">A. J.</span> co do mechanizmu powstałych obrażeń w świetle ich relacji, a w konsekwencji do stworzenia Sądowi meriti kolejnej, wyraźnej przesłanki dla oceny wymienionych dowodów.</p>
      <p>Takiej weryfikacji prawdziwości twierdzeń wskazanych osób Sąd a quo nie przeprowadził.</p>
      <p>Dodatkowo Sąd Apelacyjny powołując się na doświadczenia życiowe i zawodowe oraz logikę uważa, za wysoce mało prawdopodobne by uczestnicy zdarzenia, w szczególności <span class="anon-block">R. P.</span>i <span class="anon-block">A. J.</span>, w jego najważniejszym fragmencie nie potrafili stwierdzić w jakich okolicznościach oskarżony doznał stwierdzonych u niego obrażeń.</p>
      <p>Jest to - w świetle ich szczegółowych relacji odnośnie przebiegu zdarzenia- wręcz nieprawdopodobne.</p>
      <p>I ta okoliczność nie została wszechstronnie i wnikliwie rozważona przez Sąd rozpoznający sprawę.</p>
      
      <p>III.</p>
      
      <p>Powyższe zastrzeżenia, wątpliwości i uwagi pozwalają na stwierdzenie, iż oceny zawarte w pisemnych motywach zaskarżonego wyroku są w pewnych fragmentach ocenami dowodowymi, nie mającymi oparcia w zebranym materiale dowodowym lub niewystarczająco zweryfikowanym, zaś pominięcie w uzasadnieniu wyroku części dowodów w ich wzajemnym powiązaniu i w konsekwencji pominięcie wynikających z nich istotnych okoliczności dla rozstrzygnięcia sprawy sprawia, że oczywiście słusznym staje się zarzut sprzecznością ustaleń faktycznych (wręcz braku ustaleń) z zebranymi dowodami.</p>
      <p>Pominięcie bowiem w rozważaniach Sądu Okręgowego okoliczności, które mogłyby doprowadzić do odmiennych ustaleń faktycznych uniemożliwia kontrolę apelacyjną.</p>
      <p>Musi to skutkować uchyleniem zaskarżonego wyroku i przekazaniem sprawy Sądowi Okręgowemu w Toruniu do ponownego rozpoznania.</p>
      <p>Przy ponownym jej rozpoznaniu Sąd orzekający winien mieć na uwadze przytoczone powyżej wskazania, zastrzeżenia i uwagi a także wszechstronnie i szczegółowo ustosunkować się do zarzutów podniesionych w rozpoznawanym środku odwoławczym.</p>
      <p>Sąd a quem uważa, że dla prawidłowego rozstrzygnięcia sprawy należy z niezbędną aktywnością przesłuchać oskarżonego, <span class="anon-block">R. P.</span>, <span class="anon-block">A. J.</span>i <span class="anon-block">A. S.</span>, a w razie potrzeby (dotyczącej krytycznego fragmentu rozpoznawanego zdarzenia) dokonać pomiędzy nimi konfrontacji.</p>
      <p>Z uwagi na to, iż opinia biegłego z zakresu medycyny sądowej – z powodów wyżej omówionych – nie jest pełna (w rozumieniu <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 201)">art. 201 k.p.k.</a>) należy wezwać biegłego do jej uzupełnienia, udostępniając mu dotychczas zebrany materiał dowodowy, szczegółowo wskazując dowody z którymi winien się (nawet ponownie) zapoznać i formułując pytania, na które zgodnie z zakresem posiadanych wiadomości specjalnych będzie mógł oraz powinien udzielić odpowiedzi.</p>
      <p>Biegły ma złożyć uzupełniającą opinię na piśmie, która ma zawierać jasne sprawozdanie z przeprowadzonych czynności i spostrzeżeń oraz oparte na nich wnioski (<a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 200;art. 200 § 1;art. 200 § 2;art. 200 § 2 pkt. 5)">art. 200 § l i 2 pkt 5 k.p.k.</a>).</p>
      <p>Sąd meriti winien również rozważyć potrzebę ponownego przesłuchania biegłego z zakresu badań biologicznych.</p>
      <p>Inne dowody mogą zostać ujawnione w trybie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 442;art. 442 § 2)">art. 442 § 2 k.p.k.</a>
</p>
      <p>Należy zwrócić uwagę Sądowi ponownie rozpoznającemu sprawę na oczywiście błędne rozstrzygnięcia zawarte w punktach III i V zaskarżonego wyroku.</p>
      <p>Bezspornym jest bowiem, że <span class="anon-block">T. D.</span>pozbawiony został wolności w przedmiotowej sprawie od dnia 24 maja 2011 r. (k. 77, 105-107) a nie od dnia 24 sierpnia 2011 r. oraz, że dowody rzeczowe, które miały być zwrócone oskarżonemu (poza telefonem komórkowym <span class="anon-block">(...)</span>) stanowiły własność <span class="anon-block">R. P.</span>, zaś te, które miały mu być zwrócone – były własnością <span class="anon-block">T. D.</span>(k. 2-4, 20-22).</p>
    </div>
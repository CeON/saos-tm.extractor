<p>
      <strong>
<!-- -->
</strong>
</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia <strong>
<!-- -->11 października 2012 r.</strong>
</p>
      
      <p>
<strong>
<!-- -->Sąd Apelacyjny w Rzeszowie, III Wydział Pracy i Ubezpieczeń Społecznych</strong>
</p>
      <p>w składzie:</p>
      
      <table>
        <colgroup>
          <col width="103"/>
          <col width="187"/>
          <col width="486"/>
        </colgroup>
        <tr>
          <td>
            
          </td>
          <td>
            <p>Przewodniczący:</p>
          </td>
          <td>
            <p>
<strong>
<!-- -->SSA Alicja Podczaska (spr.)</strong>
</p>
          </td>
        </tr>
        <tr>
          <td>
            
          </td>
          <td>
            <p>Sędziowie:</p>
          </td>
          <td rowspan="2">
            <p>
<strong>
<!-- -->SSA Marta Pańczyk - Kujawska</strong>
</p>
            <p>
<strong>
<!-- -->SSA Ewa Madera</strong>
</p>
          </td>
        </tr>
        <tr>
          <td>
            
          </td>
          <td>
            
          </td>
        </tr>
        <tr>
          <td>
            
          </td>
          <td>
            <p>Protokolant</p>
          </td>
          <td>
            <p>st.sekr.sądowy Małgorzata Leniar
        </p>
          </td>
        </tr>
      </table>
      
      <p>po rozpoznaniu w dniu <strong>
<!-- -->11 października 2012 r. </strong>
</p>
      <p>na rozprawie</p>
      <p>sprawyz wniosku <strong>
<!-- -->
<span class="anon-block">A. P.</span> </strong>
</p>
      <p>przeciwko<strong>
<!-- --> Zakładowi Ubezpieczeń Społecznych Oddział w <span class="anon-block">J.</span>
</strong>
  </p>
      <p>
<strong>
<!-- -->o emeryturę</strong>
</p>
      <p>na skutek apelacji wnioskodawcy</p>
      <p>od wyroku <strong>
<!-- -->Sądu Okręgowego w Krośnie</strong>
</p>
      <p>z dnia <strong>
<!-- -->2 kwietnia 2012 r. </strong>sygn. akt <strong>
<!-- -->IV U 1723/11</strong>
</p>
      
      <p>
        <strong>
<!-- -->oddala apelację</strong>
</p>
      <p>
<strong>
<!-- -->Sygn. akt III AUa 529/12</strong>
</p>
    </div>
    <div>
      <h2>UZASADNIENIE</h2>
      <p>Decyzją z dnia 26 września 2011 r. Zakład Ubezpieczeń Społecznych Oddział w <span class="anon-block">J.</span> na podstawie art. 184 ustawy z dnia 17.12.1998 r. o emeryturach i rentach z FUS ( t. jedn. Dz. U. 2009 nr 153 poz. 1227) oraz przepisów <a href="http://isap.sejm.gov.pl/DetailsServlet?id=WDU19830080043" title="Rozporządzenie Rady Ministrów z dnia 7 lutego 1983 r. w sprawie wieku emerytalnego oraz wzrostu emerytur i rent inwalidzkich dla pracowników zatrudnionych w szczególnych warunkach lub w szczególnym charakterze - Dz. U. z 1983 r. Nr 8, poz. 43 ()">rozporządzenia Rady Ministrów z dnia 7 lutego 1983 r. w sprawie wieku emerytalnego pracowników zatrudnionych w szczególnych warunkach lub w szczególnym charakterze</a> (Dz. U. Nr 8, poz. 43 ze zm.) odmówił prawa do emerytury <span class="anon-block">A. P.</span>, ponieważ nie udowodnił 15-letniego okresu pracy w warunkach szczególnych, wykonywanej stale i w pełnym wymiarze czasu pracy.</p>
      <p>Do powyższego okresu Zakład nie zaliczył okresu pracy od 1.04.1978 r. do 31.05.1992 r. w Przedsiębiorstwie Transportowo – Sprzętowym <span class="anon-block">(...)</span>w <span class="anon-block">S.</span>na stanowisku mechanika.</p>
      <p>W odwołaniu od powyższej decyzji wnioskodawca domagał się zmiany, podnosząc, że organ rentowy bezpodstawnie kwestionuje autentyczność przedstawionego świadectwa pracy w warunkach szczególnych, wystawionego przez osobę uprawnioną, jaką jest syndyk i w formie prawem przewidzianej. Wnioskodawca podniósł, że okoliczność wykonywania pracy w warunkach szczególnych jako mechanik kanałowy potwierdzić mogą również zeznania świadków.</p>
      <p>Odpowiadając na odwołanie organ rentowy wniósł o jego oddalenie, wskazując, że przedłożony przez wnioskodawcę dokument budzi poważne wątpliwości, co do jego autentyczności, szczególnie zważywszy na uprzednie oświadczenie wnioskodawcy o nieposiadaniu świadectwa pracy w warunkach szczególnych za sporny okres zatrudnienia, jak również na fakt, że dokument nie został opatrzony datą.</p>
      <p>Wyrokiem z dnia 2 kwietnia 2012 r., sygn. akt IV U 1723/11 Sąd Okręgowy w Krośnie Sąd Pracy i Ubezpieczeń Społecznych oddalił odwołanie.</p>
      <p>Sąd ustalił, że <span class="anon-block">A. P.</span> był zatrudniony w Przedsiębiorstwie Transportowo – Sprzętowym Budownictwa <span class="anon-block">(...)</span> – <span class="anon-block">S.</span> w <span class="anon-block">S.</span> na stanowisku mechanika w okresie od 1.04.1978 r. do 31.05.1992 r. Wnioskodawca pracował w kanałach remontowych, a także wykonywał inne prace naprawcze w zależności od potrzeb. Z zeznań świadków i przesłuchania wnioskodawcy wynika, że praca w kanale remontowym nie zajmowała wnioskodawcy całego dziennego czasu pracy. Za powyższy okres zatrudnienia wnioskodawca przedstawił świadectwo pracy w warunkach szczególnych, wystawione przez syndyka masy upadłości, potwierdzające, że wnioskodawca stale i w pełnym wymiarze wykonywał prace w kanałach remontowych wymienione w Dziale XIV, poz. 16 wykazu A, stanowiącego załącznik do rozporządzenia RM z dnia 7.02.1983 r. w sprawie wieku emerytalnego pracowników zatrudnionych w szczególnych warunkach lub w szczególnym charakterze. Sąd Okręgowy uznał ten dokument za niewiarygodny w świetle treści zgodnych zeznań świadków i w sytuacji braku pisemnych zakresów czynności.</p>
      <p>Zdaniem Sądu ustalenie, że wnioskodawca nie wykonywał wyłącznie prac w kanałach remontowych przy naprawie pojazdów mechanicznych stoi na przeszkodzie uwzględnieniu spornego okresu zatrudnienia do stażu pracy w warunkach szczególnych, skoro przepisy konkretnie określają, w jakim zakresie czynności mechanika są zaliczalne do prac w warunkach szczególnych.</p>
      <p>W apelacji od powyższego wyroku wnioskodawca domagał się jego zmiany i przyznania dochodzonego świadczenia, zarzucając naruszenie § 2 ust. 1 rozporządzenia RM z dnia 7.02.1983 r. w sprawie wieku emerytalnego pracowników zatrudnionych w szczególnych warunkach lub szczególnym charakterze, poprzez nie uznanie świadectwa wykonywania pracy w warunkach szczególnych.</p>
      <p>Zdaniem apelującego Sąd powinien oprzeć swoje ustalenia w przeważającej mierze na dowodzie z dokumentu urzędowego, jakim jest świadectwo pracy w warunkach szczególnych. Wnioskodawca podkreślił, że wykonywał naprawy w kanałach remontowych i to te czynności stanowiły istotę jego pracy.</p>
      
      <p>
        <strong>
<!-- -->Sąd Apelacyjny w Rzeszowie zważył, co następuje:</strong>
</p>
      <p>Apelacja wnioskodawcy jest bezzasadna i jako taka podlega oddaleniu, bowiem zaskarżony wyrok Sądu Okręgowego w Krośnie jest trafny i odpowiada prawu.</p>
      <p>Przedmiotem sporu w sprawie była ocena uprawnienia <span class="anon-block">A. P.</span> do emerytury w obniżonym wieku, a to w związku z zatrudnieniem w szczególnych warunkach, na podstawie <a href="http://isap.sejm.gov.pl/DetailsServlet?id=WDU19981621118" title="Ustawa z dnia 17 grudnia 1998 r. o emeryturach i rentach z Funduszu Ubezpieczeń Społecznych - Dz. U. z 1998 r. Nr 162, poz. 1118 (art. 184)">art. 184</a> w związku z <a href="http://isap.sejm.gov.pl/DetailsServlet?id=WDU19981621118" title="Ustawa z dnia 17 grudnia 1998 r. o emeryturach i rentach z Funduszu Ubezpieczeń Społecznych - Dz. U. z 1998 r. Nr 162, poz. 1118 (art. 32)">art. 32 ustawy z dnia 17.12.1998 r. o emeryturach i rentach z Funduszu Ubezpieczeń Społecznych</a> (t.j. Dz. U. 2009 nr 153 poz. 1227). Przypomnieć wypadnie, iż prawo do emerytury, zgodnie z powołaną podstawą prawną, przysługuje ubezpieczonemu – mężczyźnie, urodzonemu po dniu 31 grudnia 1948 r., po ukończeniu 60 lat, o ile przed dniem 1 stycznia 1999 r. spełni warunki stażowe – a to wykaże łączny staż ubezpieczenia wynoszący, co najmniej 25 lat, w tym 15 lat wykonywania stale i w pełnym wymiarze pracy w warunkach szczególnych oraz który nie przystąpił do OFE. Podkreślić też należy, iż prawo do tej emerytury przysługuje ubezpieczonemu, który spełnia warunki określone w tym przepisie, niezależnie od tego, kiedy osiągnął przewidziany ustawą wiek emerytalny.</p>
      <p>Bezspornym w sprawie było, iż <span class="anon-block">A. P.</span> ukończył 60 lat życia, oraz legitymuje się ponad 25 – letnim stażem ubezpieczenia. Spornym natomiast pozostawało, czy będąc zatrudnionym w Przedsiębiorstwie Transportowo – Sprzętowym Budownictwa <span class="anon-block">(...)</span>– <span class="anon-block">S.</span> w <span class="anon-block">S.</span> w okresie od 1.04.1978 r. do 31.05.1992 r. wykonywał stale i w pełnym wymiarze, pracę wymienioną w załączniku do <a href="http://isap.sejm.gov.pl/DetailsServlet?id=WDU19830080043" title="Rozporządzenie Rady Ministrów z dnia 7 lutego 1983 r. w sprawie wieku emerytalnego oraz wzrostu emerytur i rent inwalidzkich dla pracowników zatrudnionych w szczególnych warunkach lub w szczególnym charakterze - Dz. U. z 1983 r. Nr 8, poz. 43 ()">rozporządzenia Rady Ministrów z dnia 7 lutego 1983 r. w sprawie wieku emerytalnego pracowników zatrudnionych w szczególnych warunkach lub w szczególnym charakterze</a> (Dz. U. Nr 8, poz. 43 ze zm.).</p>
      <p>Środkiem dowodowym, stwierdzającym okresy zatrudnienia w warunkach szczególnych jest w postępowaniu administracyjnym przed organem rentowym, a to zgodnie z § 21 ust. 4 rozporządzenia RM z dnia 7.02.1983 r. w sprawie postępowania o świadczenia emerytalno-rentowe i zasad wypłaty tych świadczeń (Dz.U. z 1983 r. nr 10 poz. 49) świadectwo pracy w szczególnych warunkach, wystawione przez zakład pracy. Wbrew twierdzeniom wnioskodawcy świadectwo pracy w warunkach szczególnych nie jest dokumentem urzędowym w rozumieniu <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 244;art. 244 § 1;art. 244 § 2)">art. 244 § 1 i 2 kpc</a>, gdyż podmiot wydający to świadectwo nie jest organem państwowym ani organem wykonującym zadania z zakresu administracji państwowej (tak też: wyrok Sądu Najwyższego z dnia 13 września 2011 r., I UK 107/11, Lex 1084700). Tylko dokumenty wystawione przez te organy stanowią dowód tego, co zostało w nich urzędowo zaświadczone, gdyż korzystają z domniemania zgodności z prawdą tego, co zostało w nich urzędowo zaświadczone oraz z domniemania prawdziwości, tj. autentyczności pochodzenia takiego dokumentu od jego wystawcy.</p>
      <p>Natomiast świadectwo pracy w warunkach szczególnych traktuje się w postępowaniu sądowym jako dokument prywatny w rozumieniu <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 245)">art. 245 k.p.c.</a>, który stanowi dowód tego, że osoba, która go podpisała, złożyła oświadczenie zawarte w dokumencie, a w związku z tym podlega ono kontroli zarówno, co do prawidłowości wskazanych w nim faktów, jak i co do prawidłowości wskazanej podstawy prawnej.</p>
      <p>Z treści przedłożonego świadectwa wykonywania pracy w warunkach szczególnych wynika, iż wnioskodawca zatrudniony w spornym okresie na stanowisku mechanik samochodowy wykonywał stale i w pełnym wymiarze czasu pracy, prace wymienione w wykazie A Dział XIV poz. 16, tj. prace w kanałach remontowych. Powyższy dokument został zakwestionowany przez organ rentowy, który miał zastrzeżenia, co do jego autentyczności oraz przez Sąd I instancji, który ocenił, że zawarte w nim dane są nieprawdziwe.</p>
      <p>Na podstawie przeprowadzonego postępowania dowodowego, przesłuchania wnioskodawcy i świadków Sąd Okręgowy stwierdził, że treść świadectwa pracy w warunkach szczególnych nie znajduje potwierdzenia w ustalonym stanie faktycznym.</p>
      <p>Przypomnieć w tym miejscu wypadnie, że zgodnie z <a href="http://isap.sejm.gov.pl/DetailsServlet?id=WDU19830080043" title="Rozporządzenie Rady Ministrów z dnia 7 lutego 1983 r. w sprawie wieku emerytalnego oraz wzrostu emerytur i rent inwalidzkich dla pracowników zatrudnionych w szczególnych warunkach lub w szczególnym charakterze - Dz. U. z 1983 r. Nr 8, poz. 43 (§ 2;§ 2 pkt. 1)">§ 2 pkt. 1 rozporządzenia Rady Ministrów z dnia 7.02.1983 r. w sprawie wieku emerytalnego pracowników zatrudnionych w szczególnych warunkach lub w szczególnym charakterze</a> (Dz. U. z 1983 r. nr 8 poz.43), zaliczenie okresu pracy do zatrudnienia w szczególnych warunkach jest uzależnione od wykonywania jej stale i w pełnym wymiarze czasu pracy, obowiązującym na danym stanowisku. Zatem nie jest wystarczające samo ustalenie, że pracownik czynności, o których mowa w załącznikach do powołanego rozporządzenia, wykonywał bez sprecyzowania czasokresu ich wykonywania (por. wyrok SN z dn. 15.12.1997 r., II UKN 417/97, OSNP 1998/21/638).</p>
      <p>Zeznania świadków wskazują, że w warsztacie Przedsiębiorstwa Transportowo – Sprzętowego praca mechaników zorganizowana była w ten sposób, że każdy wykonywał czynności naprawcze sprzętu należącego do <span class="anon-block">(...)</span>, w zależności od potrzeb pracodawcy, wszyscy mechanicy pracowali na kanałach remontowych, a także wykonywali inne naprawy i nie można wskazać procentowo ilości dziennego czasu poświęcanego na pracę w kanałach przez każdego z nich.</p>
      <p>W postępowaniu apelacyjnym Sąd przeprowadził dowód z informacji z Okręgowej Państwowej Inspekcji Pracy w <span class="anon-block">R.</span> dotyczącej dziennej normy czasu pracy mechanika samochodowego, zatrudnionego przy naprawie samochodów w kanałach w latach 1978 – 1992, pracującego w pełnym wymiarze czasu pracy. Okręgowy Inspektorat Pracy wskazał na obowiązującą ośmiogodzinną, dobową normę czasu pracy i brak regulacji wskazujących na możliwość zastosowania skróconego czasu pracy. W tej sytuacji, wobec ustalenia, że dzienny czas pracy wnioskodawcy był w pewnej – zmiennej części wykorzystywany na czynności nie zaliczane do prac w warunkach szczególnych, nie można zaliczyć wnioskodawcy spornego okresu do stażu pracy, uprawniającego do przejścia na emeryturę w obniżonym wieku.</p>
      <p>Warunek wykonywania pracy w szczególnych warunkach lub szczególnym charakterze stale i w pełnym wymiarze czasu pracy obowiązującym na danym stanowisku pracy jest bowiem spełniony tylko wówczas, gdy pracownik w ramach obowiązującego go pełnego wymiaru czasu pracy na określonym stanowisku, nie wykonuje czynności pracowniczych nie związanych z tym stanowiskiem, ale stale tj. ciągle, wykonuje prace w szczególnych warunkach, w przypadku wnioskodawcy - prace w kanałach remontowych przy naprawie pojazdów mechanicznych.</p>
      <p>Z tych względów należało w postępowaniu odwoławczym w zupełności podzielić ustalenia faktyczne Sądu Okręgowego w Krośnie, jak również ich niewadliwą ocenę prawną, że wnioskodawca nie spełnia warunków do dochodzonego świadczenia.</p>
      
      <p>Z podanych wyżej przyczyn brak jest podstaw faktycznych i prawnych do uwzględnienia apelacji wnioskodawcy, która podlega oddaleniu zgodnie z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385 kpc</a>.</p>
    </div>
<p>Sygn. akt I ACa 865/12</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p> Dnia 28 lutego 2013 r.</p>
      
      <p>Sąd Apelacyjny w Białymstoku I Wydział Cywilny</p>
      <p>w składzie:</p>
      
      <table>
        <colgroup>
          <col width="164"/>
          <col width="22"/>
          <col width="438"/>
        </colgroup>
        <tr>
          <td>
            <p>Przewodniczący</p>
          </td>
          <td>
            <p>:</p>
          </td>
          <td>
            <p>SSA Jarosław Marek Kamiński</p>
          </td>
        </tr>
        <tr>
          <td>
            <p>Sędziowie</p>
          </td>
          <td>
            <p>:</p>
          </td>
          <td>
            <p>SA Magdalena Pankowiec</p>
            <p>SO del. Elżbieta Siergiej (spr.)</p>
          </td>
        </tr>
        <tr>
          <td>
            <p>Protokolant</p>
          </td>
          <td>
            <p>:</p>
          </td>
          <td>
            <p>
          Sylwia Radek - Łuksza
        </p>
          </td>
        </tr>
      </table>
      
      <p>po rozpoznaniu w dniu 28 lutego 2013 r. w Białymstoku</p>
      <p>na rozprawie</p>
      <p>sprawy z powództwa <strong>
<!-- --> <span class="anon-block"> Stowarzyszenia (...)</span> w <span class="anon-block">Ł.</span> </strong>
</p>
      <p>przeciwko <strong>
<!-- --> Miastu <span class="anon-block">Ł.</span> </strong>
</p>
      <p>
<strong>
<!-- -->o zapłatę</strong>
</p>
      <p>na skutek apelacji powoda</p>
      <p>od wyroku Sądu Okręgowego w Łomży</p>
      <p>z dnia 9 października 2012 r. sygn. akt I C 810/11</p>
      
      
        
        <p>I. 
        <strong>
<!-- -->zmienia zaskarżony wyrok w punkcie I ppkt a) o tyle, że odsetki ustawowe zasądza od dnia 1 stycznia 2009 r. oraz w ppkt b) o tyle, że odsetki ustawowe zasądza od 1 stycznia 2010 r.; </strong>
</p>
      
      
        
        <p>II. 
        <strong>
<!-- -->zasądza od pozwanego na rzecz powoda 8.996 zł tytułem zwrotu kosztów postępowania apelacyjnego. </strong>
</p>
      
    </div>
    <div>
      <h2>UZASADNIENIE</h2>
      <p>Powód <span class="anon-block"> Stowarzyszenie (...)</span> na <span class="anon-block"> (...)</span> w <span class="anon-block">Ł.</span> wniósł o zasądzenie na jego rzecz od pozwanego Miasta <span class="anon-block">Ł.</span> z tytułu wyrównania należnej dotacji oświatowej za lata 2008 i 2009 kwot: 163.965,50 złotych z ustawowymi odsetkami od dnia 1 stycznia 2009 roku i 245.510,71 złotych z ustawowymi odsetkami od dnia 1 stycznia 2010 roku oraz kosztów procesu.</p>
      <p>Pozwany Miasto <span class="anon-block">Ł.</span> wniósł o oddalenie powództwa.</p>
      <p>Wyrokiem z dnia 9 października 2012 roku Sąd Okręgowy w Łomży zasądził od pozwanego na rzecz powoda kwotę 163.964,87 złotych oraz kwotę 245.080,80 złotych, obie z ustawowymi odsetkami od dnia 20 grudnia 2011 roku do dnia zapłaty, oddalił powództwo w pozostałej części i obciążył pozwanego częścią kosztów procesu.</p>
      <p>Sąd Okręgowy ustalił, że <span class="anon-block"> Stowarzyszenie (...)</span> na <span class="anon-block"> (...)</span> w <span class="anon-block">Ł.</span>, które prowadzi na terenie <span class="anon-block">Ł.</span> szkoły niepubliczne: Gimnazjum, <span class="anon-block"> (...) Szkołę Zawodową</span>, Technikum i Liceum Profilowane, z mocy <a href="http://isap.sejm.gov.pl/DetailsServlet?id=WDU19910950425" title="Ustawa z dnia 7 września 1991 r. o systemie oświaty - Dz. U. z 1991 r. Nr 95, poz. 425 (art. 90)">art. 90 ustawy z dnia 7 września 1991 roku o systemie oświaty</a> (tj. Dz. U. z 2004 roku, Nr 256, poz. 2572 ze zm.), jest uprawnione do dotacji z budżetu gminy (gimnazja) i z budżetu powiatu (szkoły ponadgimnazjalne), w wysokości zależnej m.in. od liczby uczniów danej szkoły. Zgodnie z uchwałą Rady Miejskiej w <span class="anon-block">Ł.</span> Nr <span class="anon-block">(...)</span> z dnia 27 czerwca 2007 roku w sprawie trybu udzielania i rozliczania dotacji na zadania oświatowe gminy i powiatu realizowane w szkołach i placówkach oświatowych prowadzonych na terenie Miasta <span class="anon-block">Ł.</span> przez osoby prawne i fizyczne, dotacja przekazywana była w 12 częściach, do 15-go dnia miesiąca, za który była naliczona, na podstawie informacji o aktualnej liczbie uczniów, według stanu na pierwszy dzień miesiąca. Wypłacana w każdym miesiącu z tego tytułu kwota miała charakter zaliczkowy, a jej ostateczne rozliczenie następowało w ostatniej, grudniowej transzy. Łączna kwota dotacji w danym roku nie mogła być wyższa od kwoty przewidzianej na ten cel w budżecie, obliczonej w oparciu o planowaną liczbę uczniów, określoną we wniosku o przyznanie dotacji, który organ prowadzący szkołę składał do 30 września roku poprzedniego. Wymieniona uchwała została zastąpiona uchwałą Rady Miejskiej Nr <span class="anon-block">(...)</span>z dnia 30 września 2009 roku, która nie przewidywała już ograniczenia wysokości dotacji za dany rok ze względu na zakładaną we wniosku o jej przyznanie liczbę uczniów, a informacje o liczbie uczniów według stanu na pierwszy dzień miesiąca składane być miały na początku następnego miesiąca. Od dnia 1 września 2009 roku brak więc było podstaw do przyjęcia, jak chciał pozwany, że łączna kwota dotacji wypłaconych w danym roku nadal nie może być wyższa od kwoty przewidzianej na ten cel w oparciu o planowaną liczbę uczniów określoną we wniosku o przyznanie dotacji. Za nieuzasadniony w obowiązującym stanie prawnym uznał Sąd Okręgowy również pogląd pozwanego, że dotacja nie przysługuje na absolwentów kończących naukę w czerwcu. Mając powyższe na uwadze oraz w oparciu o opinię biegłego z zakresu rachunkowości ustalił, że różnica pomiędzy kwotą wypłaconą stronie powodowej przez Miasto <span class="anon-block">Ł.</span> a kwotą należną tytułem dotacji za 2008 rok wyniosła 163.964,87 złotych a za 2009 rok – 245.080,80 złotych.</p>
      <p>Sąd Okręgowy ustalił ponadto, że strona powodowa wezwała pozwanego do wyrównania dotacji za lata 2008 i 2009 w pismach, które wpłynęły do pozwanego w dniu 12 grudnia 2011 roku, wyznaczając mu 7-dniowy termin od daty otrzymania wezwania. W związku z tym uznał, że odsetki ustawowe od zasądzonych kwot należy wiązać z upływem tego terminu i zasądzić od dnia 20 grudnia 2011 roku. W pozostałym zakresie, tak w zakresie kwoty głównej jak i odsetek powództwo oddalił, jako bezzasadne.</p>
      
      <p>
<strong>
<!-- -->Powyższy wyrok zaskarżył apelacją powód, w części oddalającej roszczenie o odsetki:</strong>
</p>
      
        
        <p>1. 
        <strong>
<!-- -->od kwoty 163.964,87 złotych, za okres od dnia 1 stycznia 2009 roku do dnia 19 grudnia 2011 roku, </strong>
</p>
      
      
        
        <p>2. 
        <strong>
<!-- -->od kwoty 245.080,80 złotych, za okres od dnia 1 stycznia 2010 roku do dnia 19 grudnia 2011 roku. </strong>
</p>
      
      
      <p>
<strong>
<!-- -->Zaskarżonemu wyrokowi zarzucił naruszenie przepisów prawa materialnego, tj.: </strong>
</p>
      
        
        <p>1. 
        <strong>
<!-- -->
<a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 455)">art. 455 k.c.</a> poprzez jego błędne zastosowanie polegające na uznaniu, że świadczenie polegające na wypłacie dotacji oświatowej jest zobowiązaniem bezterminowym w sytuacji gdy termin spełnienia świadczenia jest oznaczony w <a href="http://isap.sejm.gov.pl/DetailsServlet?id=WDU19910950425" title="Ustawa z dnia 7 września 1991 r. o systemie oświaty - Dz. U. z 1991 r. Nr 95, poz. 425 (art. 90;art. 90 ust. 3 c)">art. 90 ust. 3c ustawy z dnia 7 września 1991 roku o systemie oświaty</a> (Dz. U. z 2004 roku, Nr 256, poz. 2572 ze zm.), </strong>
</p>
      
      
        
        <p>2. 
        <strong>
<!-- -->
<a href="http://isap.sejm.gov.pl/DetailsServlet?id=WDU19910950425" title="Ustawa z dnia 7 września 1991 r. o systemie oświaty - Dz. U. z 1991 r. Nr 95, poz. 425 (art. 90;art. 90 ust. 2 a;art. 90 ust. 3 c)">art. 90 ust. 2a i ust. 3c ustawy o systemie oświaty</a> poprzez jego niezastosowanie, </strong>
</p>
      
      
        
        <p>3. 
        <strong>
<!-- -->
<a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 481;art. 481 § 1;art. 481 § 2)">art. 481 § 1 i 2 k.c.</a> poprzez jego błędne zastosowanie polegające na błędnym przyjęciu przez Sąd I instancji, że termin zapłaty odsetek za zwłokę od objętych pozwem należności uzależniony jest od wezwania do zapłaty, a nie od terminu płatności określonego zgodnie z <a href="http://isap.sejm.gov.pl/DetailsServlet?id=WDU19910950425" title="Ustawa z dnia 7 września 1991 r. o systemie oświaty - Dz. U. z 1991 r. Nr 95, poz. 425 (art. 90;art. 90 ust. 3 c)">art. 90 ust. 3c ustawy o systemie oświaty</a>.  </strong>
</p>
      
      
      <p>
<strong>
<!-- -->Wskazując na powyższe wniósł o zmianę zaskarżonego wyroku i orzeczenie o odsetkach zgodnie z żądaniem pozwu oraz o zasądzenie od pozwanego na rzecz powoda kosztów postępowania w tym kosztów zastępstwa procesowego według norm przepisanych, z uwzględnieniem kosztów postępowania odwoławczego. </strong>
</p>
      
      <p>
        <strong>
<!-- -->Sąd Apelacyjny zważył, co następuje:</strong>
</p>
      
      <p>
<strong>
<!-- --> Apelacja zasługuje na uwzględnienie. </strong>
</p>
      <p>Przepis <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 455)">art. 455 k.c.</a> rozróżnia zobowiązania terminowe oraz bezterminowe. O terminie spełnienia świadczenia w zasadzie decyduje treść zobowiązania albo jego właściwość. Niekiedy o terminie może przesądzać treść orzeczenia sądu lub innego uprawnionego organu. Jeżeli ustalenie terminu wykonania zobowiązania przy wykorzystaniu tych sposobów nie jest możliwie jest to zobowiązanie bezterminowe i w takim wypadku, stosownie do powołanego przepisu, dłużnik powinien spełnić świadczenie niezwłocznie po wezwaniu go przez wierzyciela.</p>
      <p>Dotacja oświatowa, wbrew odmiennemu stanowisku pozwanego zaprezentowanym w odpowiedzi na apelację, jest zobowiązaniem terminowym. Termin spełnienia tego świadczenia wyznacza treść zobowiązania wynikająca z <a href="http://isap.sejm.gov.pl/DetailsServlet?id=WDU19910950425" title="Ustawa z dnia 7 września 1991 r. o systemie oświaty - Dz. U. z 1991 r. Nr 95, poz. 425 (art. 90;art. 90 ust. 3 c)">art. 90 ust. 3c ustawy z dnia 7 września 1991 roku o systemie oświaty</a> (Dz. U. z 2004 roku, Nr 256, poz. 2572 ze zm.). Stosownie do tego przepisu dotacje oświatowe są przekazywane w 12 częściach w terminie do ostatniego dnia każdego miesiąca na rachunek bankowy szkoły lub placówki.</p>
      <p>Zgodzić się należy więc ze skarżącym, że nie było podstaw do określenia terminu wymagalności zasądzonego od pozwanego świadczenia w oparciu o <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 455)">art. 455 k.c.</a>
</p>
      <p>W myśl powołanego wyżej <a href="http://isap.sejm.gov.pl/DetailsServlet?id=WDU19910950425" title="Ustawa z dnia 7 września 1991 r. o systemie oświaty - Dz. U. z 1991 r. Nr 95, poz. 425 (art. 90;art. 90 ust. 3 c)">art. 90 ust. 3c ustawy o systemie oświaty</a> ostatnią część dotacji oświatowej za 2008 rok pozwany winien był przekazać do dnia 31 grudnia 2008 roku, zaś ostatnią część dotacji oświatowej za 2009 rok – do dnia 31 grudnia 2009 roku. Tak więc w dniu 1 stycznia 2009 roku pozwany pozostawał w opóźnieniu w zapłacie dotacji oświatowej za 2008 rok, zaś w dniu 1 stycznia 2010 roku pozwany pozostawał w opóźnieniu w zapłacie dotacji oświatowej za 2009 rok. Na podstawie <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 481;art. 481 § 1;art. 481 § 2)">art. 481 § 1 i 2 k.c.</a> w zw. z <a href="http://isap.sejm.gov.pl/DetailsServlet?id=WDU19910950425" title="Ustawa z dnia 7 września 1991 r. o systemie oświaty - Dz. U. z 1991 r. Nr 95, poz. 425 (art. 90;art. 90 ust. 3 c)">art. 90 ust. 3c ustawy o systemie oświaty</a> należało zatem zasądzić odsetki ustawowe od kwoty 163.965,50 złotych od dnia 1 stycznia 2009 roku i od kwoty 245.510,71 złotych od dnia 1 stycznia 2010 roku.</p>
      <p>Z tych względów na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 386;art. 386 § 1)">art. 386 § 1 k.p.c.</a> orzeczono reformatoryjnie jak w punkcie I sentencji.</p>
      <p>O kosztach procesu za drugą instancję orzeczono mając na uwadze wynik postępowania odwoławczego oraz treść <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 98;art. 98 § 1;art. 98 § 3)">art. 98 § 1 i § 3 k.p.c.</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 99)">art. 99 k.p.c.</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 391;art. 391 § 1)">art. 391 § 1 k.p.c.</a>, <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 108;art. 108 § 1)">art. 108 § 1 k.p.c.</a> i <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 109)">art. 109 k.p.c.</a> Apelacja powoda została uwzględniona w całości i dlatego pozwany, zgodnie z zasadą wyrażoną w <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 98;art. 98 § 1)">art. 98 § 1 k.p.c.</a>, jest zobowiązany ponieść w całości koszty procesu za drugą instancję. Pozwany winien zatem zwrócić powodowi poniesione przez niego koszty postępowania odwoławczego, na które składa się opłata od apelacji i wynagrodzenie pełnomocnika, określone w stawce minimalnej wskazanej w <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 98 § 6;art. 98 § 6 pkt. 6)">§ 6 pkt 6</a> w zw. z <a href="http://isap.sejm.gov.pl/DetailsServlet?id=WDU20021631349" title="Rozporządzenie Ministra Sprawiedliwości z dnia 28 września 2002 r. w sprawie opłat za czynności radców prawnych oraz ponoszenia przez Skarb Państwa kosztów pomocy prawnej udzielonej przez radcę prawnego ustanowionego z urzędu - Dz. U. z 2002 r. Nr 163, poz. 1349 (§ 12;§ 12 ust. 1;§ 12 ust. 1 pkt. 2)">§ 12 ust. 1 pkt 2 rozporządzenia Ministra Sprawiedliwości z dnia 28 września 2002 roku w sprawie opłat za czynności radców prawnych oraz ponoszenia przez Skarb Państwa kosztów pomocy prawnej udzielonej przez radcę prawnego ustanowionego z urzędu</a> (Dz. U. z 2002 roku, Nr 163, poz. 1349 ze zm.).</p>
    </div>
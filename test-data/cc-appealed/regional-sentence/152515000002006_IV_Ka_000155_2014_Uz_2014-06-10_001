<p>
<strong>
<!-- -->Sygn. akt </strong>IV Ka 155/14</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>
        <strong>
<!-- --> Dnia 10 czerwca 2014 roku.</strong>
</p>
      <p>
<strong>
<!-- -->Sąd Okręgowy w Piotrkowie Trybunalskim w IV Wydziale Karnym Odwoławczym w składzie:</strong>
</p>
      <p>
<strong>
<!-- --> Przewodniczący SSA Stanisław Tomasik (spr.)</strong>
</p>
      <p>
<strong>
<!-- --> Sędziowie SO Tadeusz Węglarek</strong>
</p>
      <p>
<strong>
<!-- --> SO Tomasz Ignaczak</strong>
</p>
      <p>
<strong>
<!-- --> Protokolant </strong>Dagmara Szczepanik</p>
      <p>
<strong>
<!-- -->przy udziale Prokuratora Prokuratury Okręgowej w Piotrkowie Trybunalskim Izabeli Stachowiak </strong>
</p>
      <p>po rozpoznaniu w dniu 03 czerwca 2014 roku</p>
      <p>sprawy <strong>
<!-- -->
<span class="anon-block">Ł. Z. (1)</span> </strong>
</p>
      <p>oskarżonego z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 191;art. 191 § 2)">art.191§2 kk</a>, <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 160;art. 160 § 1)">art.160§1 kk</a>
</p>
      <p>
<strong>
<!-- -->
<span class="anon-block">L. G.</span>
</strong>
</p>
      <p>oskarżonego z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 191;art. 191 § 2)">art.191§2 kk</a>
</p>
      <p>z powodu apelacji wniesionych przez oskarżonego <span class="anon-block">L. G.</span> i obrońcę oskarżonego <span class="anon-block">Ł. Z. (1)</span>
</p>
      <p>od wyroku Sądu Rejonowego w Piotrkowie Trybunalskim</p>
      <p>z dnia 27 grudnia 2013 roku     sygn. akt VII K 469/13</p>
      <p>na podstawie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 437;art. 437 § 2)">art. 437§2 kpk</a> i <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 438;art. 438 pkt. 2)">art. 438 pkt 2 kpk</a> <strong>
<!-- -->uchyla zaskarżony wyrok w stosunku do oskarżonych <span class="anon-block">Ł. Z. (1)</span> i <span class="anon-block">L. G.</span> i przekazuje sprawę do ponownego rozpoznania Sądowi Rejonowemu w Piotrkowie Trybunalskim.</strong>
</p>
      <p>
<strong>
<!-- -->Sygn. akt IV Ka 155/14</strong>
</p>
    </div>
    <div>
      <h2>UZASADNIENIE</h2>
      <p>I. <span class="anon-block">Ł. Z. (1)</span> został oskarżony o to, że</p>
      <p>
<strong>
<!-- -->1. </strong>w dniu 03 lipca 2012 r. ok. godz. 15:30 w miejscowości <span class="anon-block"> (...)</span> gm. <span class="anon-block">W.</span>, pow. <span class="anon-block"> (...)</span>, działając wspólnie i w porozumieniu z <span class="anon-block">L. G.</span> stwarzając stan bezpośredniego zagrożenia poprzez demonstrowanie posiadanych w kaburach przypiętych do pasa przedmiotów przypominającymi swoim wyglądem broń palną oraz metalowych kajdanek i ręcznego miotacza gazowego i wywołując przeświadczenie do gotowości ich natychmiastowego użycia, zażądali od <span class="anon-block">Z. Ś.</span> zwrotu wierzytelności w kwocie 6000.00 zł, ewentualnie przekazania pod zastaw należącego do niego pojazdu m-ki <span class="anon-block"> (...)</span> lub kilograma złota, zmuszając w efekcie pokrzywdzonego do podpisania umowy „kupna-sprzedaży" na rzecz <span class="anon-block">Ł. Z. (1)</span> stanowiącego własność pokrzywdzonego samochodu osobowego m-ki <span class="anon-block"> (...)</span> kombi o <span class="anon-block">nr rej. (...)</span> o wartości 13.000.00 zł za kwotę 6.000.00 zł, a także podpisania „oświadczenia", z treści którego wynikało , że w przypadku uiszczenia przez <span class="anon-block">Z. Ś.</span> na rzecz <span class="anon-block">Ł. Z. (1)</span> do dnia 18.07.2012 r. kwoty 6.000.00 zł pobranej przez niego jako zaliczka na wykonania mebli, a także tytułem zadośćuczynienia za poniesione straty, <span class="anon-block">Ł. Z. (1)</span> zobowiązuje się zwrócić mu „ zastawiony" samochód, po czym odjechali pojazdem m-ki „<span class="anon-block">S. (...)</span>'”należącym do pokrzywdzonego <span class="anon-block">Z. Ś.</span>, który zobowiązali się zwrócić po spełnieniu wskazanych wyżej warunków,</p>
      <p>
<strong>
<!-- --> tj. o przestępstwo z </strong>
<a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 191;art. 191 § 2)">
<strong>
<!-- -->art</strong>. <strong>
<!-- -->191 § 2 kk</strong>
</a>
</p>
      <p>
<strong>
<!-- -->2. </strong>W dniu 03 lipca 2012 r. na drodze gminnej pomiędzy miejscowościami <span class="anon-block">P.</span>
<span class="anon-block">P.</span>, a <span class="anon-block">G.</span>gm. <span class="anon-block">W.</span>, pow. <span class="anon-block">(...)</span>, naraził <span class="anon-block">Ł. S.</span>na bezpośrednie niebezpieczeństwo odniesienia ciężkiego uszczerbku na zdrowiu, w postaci innego ciężkiego kalectwa określonego w <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 156;art. 156 § 1;art. 156 § 1 pkt. 2)">art. 156 § 1 pkt 2 kk</a> w ten sposób, że wykonując powolny manewr wymijania stojącego na drodze samochodu marki <span class="anon-block">F. (...)</span>o <span class="anon-block">nr rej. (...)</span>, w którym na miejscu kierowcy znajdował się <span class="anon-block">Ł. S.</span>, będąc w odległości ok. 1-1,5m od wymijanego pojazdu m-ki <span class="anon-block">A. (...)</span>o <span class="anon-block">nr rej. (...)</span>wycelował w stronę pokrzywdzonego lufę trzymanego w prawej dłoni pistoletu pneumatycznego <span class="anon-block">(...)</span>kal. <span class="anon-block">(...)</span> mm, po czym oddal strzał w jego kierunku jednakże z uwagi na postawę <span class="anon-block">Ł. S.</span>, który odruchowo pochylił się do przodu wystrzelony pocisk trafił i rozbił lewą boczną tylną szybę pojazdu</p>
      <p>
<strong>
<!-- --> tj. o czyn z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 160;art. 160 § 1)">art.  160 § 1 kk</a>;</strong>
</p>
      <p>
<strong>
<!-- -->II. <span class="anon-block">L. G.</span> został oskarżony o to, że </strong>w dniu 03 lipca 2012 r. ok. godz. 15:30w miejscowości <span class="anon-block"> (...)</span>, gm. <span class="anon-block">W.</span>, pow. <span class="anon-block"> (...)</span>, działając wspólnie i w porozumieniu z <span class="anon-block">Ł. Z. (1)</span>, stwarzając stan bezpośredniego zagrożenia poprzez demonstrowanie posiadanych w kaburach przypiętych do pasa przedmiotów przypominającymi swoim wyglądem broń palną oraz metalowych kajdanek i ręcznego miotacza gazowego i wywołując przeświadczenie o gotowości ich natychmiastowego użycia, zażądali od <span class="anon-block">Z. Ś.</span> zwrotu wierzytelności w kwocie 6.000.00 zł, ewentualnie przekazania w zastaw należącego do niego pojazdu m-ki <span class="anon-block"> (...)</span> lub kilograma złota, zmuszając w efekcie pokrzywdzonego do podpisania umowy „kupna-sprzedaży" na rzecz <span class="anon-block">Ł. Z. (1)</span> stanowiącego własność pokrzywdzonego samochodu osobowego m-ki <span class="anon-block"> (...)</span> kombi o <span class="anon-block">nr rej. (...)</span> o wartości 13.000,00 zł za kwotę 6.00,00 ł, a także podpisania „oświadczenia", z treści której wynikało że w przypadku uiszczenia przez <span class="anon-block">Z. Ś.</span> na rzecz <span class="anon-block">Ł. Z. (1)</span> do dnia 18&gt;07.2012 r. kwoty 6.00,00 zł pobranej przez niego jako zaliczka na wykonanie mebli, a także tytułem zadość uczynienia za poniesione straty , <span class="anon-block">Ł. Z. (1)</span> zobowiązuje się zwrócić mu „zastawiony" samochód po czym odjechali pojazdem m-ki <span class="anon-block"> (...)</span> należącym do pokrzywdzonego <span class="anon-block">Z. Ś.</span>, który zobowiązali się zwrócić po spełnieniu wskazanych wyżej warunków</p>
      <p>
<strong>
<!-- -->Tj. o przestępstwo z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 191;art. 191 § 2)">art. 191 § 2 k.k.</a>
</strong>
</p>
      <p>
<strong>
<!-- -->Wyrokiem z dnia 27 grudnia 2013 sygn. akt VII K 469/13 roku Sąd Rejonowy w Piotrkowie Trybunalskim:</strong>
</p>
      
        
        <p>1. 
        oskarżonych <span class="anon-block">Ł. Z. (1)</span> i <span class="anon-block">L. G.</span> uznał za winnych popełnienia zarzucanych im czynów, oznaczonych każdorazowo numerem 1 w akcie oskarżenia w stosunku do każdego z nich, z tą zmianą w jego opisie, że w miejsce: „stwarzając stan bezpośredniego zagrożenia", przyjał: „stosując groźbę bezprawną pozbawienia zdrowia i życia w celu wymuszenia zwrotu wierzytelności" oraz w miejsce wartości samochodu <span class="anon-block"> (...)</span> „13 000" złotych przyjmuje wartość „około 13 000 złotych", czym wyczerpali dyspozycję <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 191;art. 191 § 2)">art. 191§2 kk</a>, za to na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 192;art. 192 § 2)">art. 192§2</a> i wymierzył im kary pozbawienia wolności w rozmiarze po 10 (dziesięć) miesięcy pozbawienia wolności;</p>
      
      
        
        <p>2. 
        oskarżonego <span class="anon-block">Ł. Z. (1)</span> uznał za winnego popełnienia czynu opisanego w punkcie numer 2 w akcie oskarżenia i za to na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 160;art. 160 § 2)">art. 160§2 kk</a> wymierzył mu karę 6 (sześciu) miesięcy pozbawienia wolności;</p>
      
      
        
        <p>3. 
        na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 85)">art. 85 kk</a> i <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 86)">art. 86</a>§i <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 ()">kk</a> wymierzone wobec oskarżonego <span class="anon-block">Ł. Z. (1)</span> w pkt 1 i 2 wyroku kary pozbawienia wolności połączył i wymierzył mu karę łączną 1 (jednego) roku pozbawienia wolności;</p>
      
      
        
        <p>4. 
        na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 69;art. 69 § 1;art. 69 § 2)">art. 69§1 i 2 kk</a> i <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 71;art. 71 § 1;art. 71 § 1 pkt. 1)">art. 71§1 pkt 1 kk</a> wymierzone wobec oskarżonych kary pozbawienia wolności warunkowo zawiesza na okres próby wynoszący 2 (dwa) lata wobec każdego z nich;</p>
      
      
        
        <p>5. 
        na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 71;art. 71 § 1)">art. 71§1 kk</a> wymierzył każdemu z oskarżonych karę grzywny w rozmiarze po 120 (sto dwadzieścia) stawek dziennych przyjmując, iż wartość jednej stawki dziennej wynosi 15 (piętnaście) złotych;</p>
      
      
        
        <p>6. 
        na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 44;art. 44 § 1)">art. 44§1 kk</a> nakazał przepadek na rzecz Skarbu Państwa i nakazuje pozostawienie w aktach sprawy dowodów rzeczowych opisanych szczegółowo w wykazie dowodów rzeczowych nr I-65/13 na k.217-218 pod poz. 1-3;</p>
      
      
        
        <p>7. 
        na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 44;art. 44 § 2)">art. 44§2 kk</a> orzekł przepadek na rzecz Skarbu Państwa i nakazuje zniszczenie dowodów rzeczowych opisanych szczegółowo w wykazie dowodów rzeczowych nr I-65/13 na k. 217-218 akt pod poz. 4-10;</p>
      
      
        
        <p>8. 
        na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 63;art. 63 § 1)">art. 63§1 kk</a> na poczet orzeczonych kar grzywien zaliczył oskarżonym okres ich zatrzymania w sprawie w dniach od 05.07.2012r. do 07.07.2012r. przyjmując, iż jeden dzień zatrzymania jest równoważny dwóm stawkom dziennym grzywny;</p>
      
      <p>9. zasądził od oskarżonych na rzecz Skarbu Państwa kwoty po 1531, 60 (jeden tysiąc pięćset trzydzieści jeden sześćdziesiąt groszy) złotych tytułem zwrotu wydatków poniesionych w sprawie oraz kwoty po 360 ( trzysta sześćdziesiąt) złotych tytułem opłaty.</p>
      <p>
<strong>
<!-- -->Powyższy wyrok zaskarżyli w całości na korzyść obrońca oskarżonego <span class="anon-block">Ł. Z. (1)</span> oraz oskarżony <span class="anon-block">L. G.</span>.</strong>
</p>
      <p>
<strong>
<!-- -->Apelacja obrońcy oskarżonego <span class="anon-block">Ł. Z. (1)</span> wywiedziona z treści <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 438;art. 438 pkt. 1;art. 438 pkt. 2;art. 438 pkt. 3)">art. 438 pkt 1, 2 i 3 kpk</a> zaskarżonemu wyrokowi zarzuciła </strong>
</p>
      <p>1<strong>
<!-- -->/ </strong>rażące naruszenie prawa materialnego przez błędne zastosowanie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 160;art. 160 § 1)">art. 160 par.l k.k.</a> i przyjęcie, że zachowanie oskarżonego polegające na oddaniu strzału z urządzenia pneumatycznego ( zabawki ) w kierunku pokrzywdzonego <span class="anon-block">Ł. S.</span> daje podstawę do uznania go za winnego popełnienia przestępstwa polegającego na narażeniu człowieka na bezpośrednie niebezpieczeństwo utraty życia albo ciężkiego uszczerbku na zdrowiu,</p>
      <p>2/ rażące naruszenie prawa materialnego przez błędne zastosowanie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 191;art. 191 § 2)">art. 191 par.2 k.k.</a> i przyjęcie, że zachowanie oskarżonego <span class="anon-block">Ł. Z. (1)</span> opisane w zarzucie aktu oskarżenia z modyfikacją poczynioną przez Sąd w sentencji wyroku wyczerpywało ustawowe znamię groźby bezprawnej o której mowa jest w tymże artykule w sytuacji, kiedy samo posiadanie przedmiotów w postaci kajdanek, miotacza gazu czy urządzenia pneumatycznego nie może jeszcze stanowić groźby bezprawnej pozbawienia życia i zdrowia w rozumieniu <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 191;art. 191 § 1)">art. 191 par.l k.k.</a>
</p>
      <p>3/ rażące naruszenie przepisu prawa procesowego tj. <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 5;art. 5 § 2)">art. 5 par.2 k.p.k.</a> i <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 7)">art. 7 k.p.k.</a>
</p>
      <p>mające wpływ na treść wyroku polegająca na bezpodstawnym i nieuprawnionym uznaniu, że oskarżony <span class="anon-block">Ł. Z.</span> oddał strzał z broni pneumatycznej, czym wyczerpał dyspozycję <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 160;art. 160 § 1)">art. 160 par.l k.k.</a> w sytuacji, kiedy kierując się zasadami logiki i doświadczenia życiowego na podstawie kompleksowej analizy materiału dowodowego zaistniały w sprawie nie dające się usunąć wątpliwości co do faktu oddania strzału, ewentualnie czy oddając strzał z urządzenia pneumatycznego miał świadomość wysokiego prawdopodobieństwa nastąpienia skutku o którym mowa w <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 160;art. 160 § 1)">art. 160 par.l k.k.</a>, które należało rozstrzygnąć - zgodnie z zasadą z <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 5;art. 5 § 2)">art. 5 par.2 k.p.k.</a> - na korzyść oskarżonego, czego jednak Sąd Rejonowy nie uczynił.</p>
      <p>4/ błąd w ustaleniach faktycznych mający wpływ na treść wyroku polegający na bezpodstawnym i nieuprawnionym uznaniu, że to oskarżony <span class="anon-block">Ł. Z. (1)</span> działając wspólnie i w porozumieniu Z <span class="anon-block">L. G.</span> w dniu 03 lipca 2012 roku w miejscowości <span class="anon-block">P.</span> stosując groźbę bezprawną pozbawienia zdrowia i życia, w celu wymuszenia zwrotu wierzytelności, poprzez demonstrowanie posiadanych w kaburach przypiętych do pasa przedmiotów przypominających swoim wyglądem broń palną oraz metalowych kajdanek i ręcznego miotacza gazu i wywołując przeświadczenie o gotowości ich natychmiastowego użycia zażądali od <span class="anon-block">Z. Ś.</span> zwrotu wierzytelności w kwocie 6.000 złotych w sytuacji, kiedy baj oskarżeni podczas spotkania z pokrzywdzonym zwrócili się o zwrot długu, a samo posiadanie w/wymienionych przedmiotów nie może być kwalifikowane jako bezprawna groźba pozbawienia życia i zdrowia z rozumieniu <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 191;art. 191 § 1)">art. 191 par.l k.k.</a>
</p>
      <p>
<strong>
<!-- -->W konkluzji skarżący wnosił  o zmianę zaskarżonego wyroku i uniewinnienie oskarżonego <span class="anon-block">Ł. Z. (1)</span> od zarzucanych mu czynów.</strong>
</p>
      <p>
<strong>
<!-- -->  Apelacja oskarżonego <span class="anon-block">L. G.</span> wywiedziona z treści <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 438;art. 438 pkt. 2;art. 438 pkt. 3)">art. 438 pkt 2 i 3 kpk</a> zaskarżonemu wyrokowi zarzuciła:</strong>
</p>
      <p>1/obrazę przepisów postępowania poprzez ograniczenie prawa do obrony - <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 85)">art.85 KPK</a> w zw. z <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 6)">art. 6 KPK</a>, gdyż zachodzi tu sprzeczność interesów polegająca na tym, iż obrońca reprezentując oskarżonego <span class="anon-block">Ł. Z. (1)</span> w sposób oczywisty naruszył interes oskarżonego <span class="anon-block">L. G.</span>, którego również w tej sprawie reprezentował;</p>
      <p>2/błąd w ustaleniach faktycznych, polegający na przyjęciu, że oskarżony <span class="anon-block">L. G.</span> demonstrował posiadane w kaburach przypięte do pasa przedmioty, przypominające swoim wyglądem broń palną oraz metalowe kajdanki i ręczny miotacz gazowy w przeświadczeniu ich natychmiastowego użycia;</p>
      <p>3/ obrazę przepisów prawa materialnego poprzez jednostronną ocenę materiału dowodowego na niekorzyść oskarżonego <span class="anon-block">L. G.</span> poprzez oparcie orzeczenia wyłącznie na dowodach niekorzystnych bez należytego uzasadnienia.</p>
      <p>
<strong>
<!-- -->W konkluzji skarżący wnosił o uchylenie zaskarżonego wyroku i przekazanie sprawy Sądowi I instancji do ponownego rozpoznania.</strong>
</p>
      <p>
<span class="underline">
<!-- -->Na rozprawie apelacyjnej w dniu 3 czerwca 2014r:</span>
</p>
      <p>
<strong>
<!-- -->Oskarżony <span class="anon-block">L. G.</span>
</strong> popierał własną skargę apelacyjną i wnioski w niej zawarte. Dodał: „podtrzymuję to, że była ustna umowa pomiędzy mną a <span class="anon-block">Ł. Z. (1)</span> i ja na to zdarzenie opisane w przypisanym mi czynie pojechałem, jako pracownik ochrony. Mówiłem o tym na przesłuchaniu w postępowaniu przygotowawczym, później nasz wspólny obrońca adwokat <span class="anon-block">Z. J.</span> powiedział, że nie jest to nic ważnego dla sprawy i nie ma sensu w ogóle na tą okoliczność przesłuchiwać świadków. Tak jak pisałem w apelacji nasz obrońca nie kazał mi się odzywać. Nasz obrońca mówił, że <span class="anon-block">Ł. Z. (1)</span> ma większy zarzut, ja byłem pracownikiem ochrony i mówił że w tej sprawie nic mi się nie stanie. Wszystkie działania, jakie podejmowałem w czasie tego zdarzenia, to wynikały z zachowań <span class="anon-block">Ł. Z. (1)</span>. Ja go miałem tylko chronić, obawiał się szwagrów pana <span class="anon-block">Ś.</span> i samego pana <span class="anon-block">Ś.</span>, bo z tego co opowiadał że pan <span class="anon-block">Ś.</span> jest postawnym mężczyzną. Ja często jeżdżę na ochronę w czasie odbierania wierzytelności i często zdarzają się takie sytuacje, że osoba która ma z drugą do porozmawiania nie mogą się porozumieć, często kończy się to bijatyką i agresywnym zachowaniem stron. Nie pracuję już, jako strażnik straży marszałkowskiej, miałem wypadek i musiałem się zwolnić. Prowadzę prywatną firmę ochrony zarejestrowaną w <span class="anon-block">D.</span> a czynności ochrony wykonuję na terenie <span class="anon-block">W.</span>. W przypadku utrzymania się wyroku skazującego ja stracę uprawnienia do wykonywania ochrony. Tą skargę apelacyjną napisała mi osoba, która jest prawnikiem Ja w trakcie tego zdarzenia nie posiadałem żadnej broni. Wiem że <span class="anon-block">Ł. Z. (1)</span> miał w samochodzie urządzenie pneumatyczne, które było uszkodzone i wiem że rusznikarz na <span class="anon-block">ul. (...)</span>, powiedział że nie da się go naprawić. Ja nie posiadałem broni, nie umiem się obsługiwać broni pneumatycznej, prostuję, ja umiem obsługiwać urządzenia pneumatyczne, ale ich nie noszę. W trakcie tego zdarzenia miałem przy pasie kajdanki oraz kaburę z gazem - to wszystko.”</p>
      <p>
<strong>
<!-- -->Prokurator</strong> wnosił o nieuwzględnienie skarg apelacyjnych złożonych przez oskarżonego <span class="anon-block">L. G.</span> oraz obrońcę oskarżonego <span class="anon-block">Ł. Z. (1)</span> i utrzymanie w mocy zaskarżonego wyroku.</p>
      <p>
<strong>
<!-- -->Sąd Okręgowy zważył, co następuje:</strong>
</p>
      <p>
<strong>
<!-- -->Apelacje obrońcy oskarżonego <span class="anon-block">Ł. Z. (1)</span> i oskarżonego <span class="anon-block">L. G.</span> są zasadne w takim stopniu, że na skutek ich wniesienia powstały podstawy do uchylenia zaskarżonego wyroku i przekazania sprawy do ponownego rozpoznania Sądowi Rejonowemu w Piotrkowie Tryb. </strong>
</p>
      <p>Na przedpolu rozważań prawnych podnieść należy, że to głównie apelacja oskarżonego <span class="anon-block">L. G.</span> i argumenty w niej zawarte spowodowały konieczność uchylenia zaskarżonego wyroku i przekazania sprawy do ponownego rozpoznania. W związku z tym, że czyny obu oskarżonych są ze sobą ściśle powiązane Sąd Odwoławczy uchylił zaskarżony wyrok w całości.</p>
      <p>Podzielając częściowo argumentację zawartą w skardze apelacyjnej oskarżonego <span class="anon-block">L. G.</span>co do naruszenia prawa procesowego, Sąd Odwoławczy odniesie się do przyczyn, które wiodą do przekonania, iż zaskarżony wyrok w <span class="anon-block">P.</span> należy uchylić i w tym zakresie przekazać sprawę do ponownego, merytorycznego rozpoznania.</p>
      <p>Analiza zebranego w sprawie materiału dowodowego oraz przebiegu dotychczasowego postępowania rozpoznawczego, a także okoliczności ujawnione przez oskarżonego <span class="anon-block">L. G.</span> na etapie postępowania odwoławczego i dane wynikające z depozycji świadków przesłuchanych w toku postępowania odwoławczego prowadzą bowiem do wniosku, że orzeczenie w przedmiotowej sprawie zapadło przedwcześnie. W świetle bowiem podniesionych w skardze apelacyjnej zarzutów, i dowodów przeprowadzonych przez Sąd Odwoławczy, Sąd I instancji w trakcie rozpoznania sprawy dopuścił się tego rodzaju obrazy przepisów prawa procesowego, która mogła mieć istotny wpływ na treść wydanego rozstrzygnięcia merytorycznego. W tym stanie rzeczy, Sąd Okręgowy ograniczy się jedynie do wskazania uchybień, które spowodowały uchylenie zaskarżonego wyroku i przekazanie sprawy do ponownego rozpoznania.</p>
      <p>Przechodząc do rozważań szczegółowych podnieść przede wszystkim należy, iż na gruncie przedmiotowej sprawy zaistniała względna przyczyna odwoławcza wyrażona w <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 438;art. 438 pkt. 2)">art. 438 pkt 2 k.p.k.</a>., a polegająca na tym, iż Sąd Rejonowy naruszył prawo procesowe w wyniku dokonania niepełnej oceny zebranych dowodów. Jednocześnie zaś konkluzje Sądu meriti nie stanowią wyniku rozważenia wszystkich okoliczności przemawiających przede wszystkim na korzyść, oskarżonego <span class="anon-block">L. G.</span> (<a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 4)">art. 4 k.p.k.</a>),</p>
      <p>Chodzi tu przede wszystkim o to, że jak twierdzi oskarżony <span class="anon-block">L. G.</span> w wyniku działań swojego obrońcy nie podał istotnej okoliczności dotyczącej jego linii obrony. Obrońca podjął się bowiem obrony dwóch oskarżonych, których interesy są sprzeczne. Dopiero więc w postępowaniu odwoławczym oskarżony wykazywał, że na umówione spotkanie pojechał jedynie jako ochroniarz. Miał on bowiem ustną umowę z współoskarżonym <span class="anon-block">Ł. Z. (1)</span> o ochronę. Wszystkie działania jakie podejmował wynikały z zachowań <span class="anon-block">Ł. Z. (1)</span>. Jego zadaniem była ochrona <span class="anon-block">Ł. Z. (1)</span> przed pokrzywdzonym i jego szwagrami. Częściowo wersję o służbowych stosunkach i ustnej umowie oskarżonych potwierdzają zeznania świadków przesłuchanych w toku postępowania odwoławczego <span class="anon-block">M. F.</span>, <span class="anon-block">P. G.</span> i <span class="anon-block">J. Z.</span>. Zatem ustalenie Sądu I instancji co do współsprawstwa w świetle wyżej przedstawionych dowodów jawi się jako przedwczesne. Niewątpliwie treść <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 191;art. 191 § 2)">art. 191 § 2 k.k.</a> wskazuje, że przedmiotowe przestępstwo można popełnić jedynie z zamiarem bezpośrednim kierunkowym. Zatem Sąd winien w sposób jednoznaczny wykazać, że celem działania oskarżonego było wymuszenie zwrotu wierzytelności, a nie ochrona oskarżonego <span class="anon-block">Ł. Z. (1)</span>. Sąd Odwoławczy podzielił tu pogląd prezentowany przez Sąd Apelacyjny w Łodzi w wyroku z dnia 3 października 2006r., że: „<em>
<!-- -->ustalenia dotyczące zamiaru nie mogą opierać się wyłącznie na fragmentarycznych faktach wiążących się ze stroną wykonawczą, lecz powinny być wnioskiem koniecznym, wynikającym z analizy całokształtu przedmiotowych i podmiotowych okoliczności zajścia, a w szczególności ze stosunku sprawcy do pokrzywdzonego, jego właściwości osobistych i dotychczasowego trybu życia, pobudek oraz motywów działania i wszelkich innych przesłanek wskazujących na to, że sprawca, chciał wymusić zwrot wierzytelności. Ustalenia o podmiotowej stronie czynu nie odnoszą się do czynu i sprawcy in abstracto, lecz chodzi o konkretny czyn i konkretnego sprawcę, działającego w ściśle określonej sytuacji i przy indywidualnie ustalonych okolicznościach. Nie trzeba przy tym szerzej wywodzić, że zamiaru nie można nigdy domniemywać ani domyślać się. Zamiar, w tego rodzaju zachowaniu, musi być ustalony w sposób pewny, wykluczający jakąkolwiek wątpliwość”.</em> Zatem w realiach przedmiotowej sprawy należy ustalić, czy oskarżony <span class="anon-block">L. G.</span> miał zamiar bezpośredni współdziałania z <span class="anon-block">Ł. Z. (1)</span> w celu wymuszenia zwrotu wierzytelności. Ewentualnie rozważyć czy był to zamiar przemyślany czy też nagły, powstały w toku zdarzenia. Sąd meriti w zależności od poczynionych ustaleń winien rozważyć również ewentualną kwestię pomocnictwa do czynu z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 191;art. 191 § 2)">art. 191 § 2 k.k.</a>
</p>
      <p>W związku z tym przedmiotowe rozważania prowadzą do wniosku, że zaskarżony wyrok zapadł z obrazą przepisów prawa procesowego, która mogła mieć istotne znaczenie dla treści merytorycznego rozstrzygnięcia w sprawie. Przede wszystkim niepełna ocena materiału dowodowego tworzy jakość, która powoduje, że zaskarżony wyrok należało w opisanym wyżej zakresie uchylić i przekazać sprawę do ponownego rozpoznania Sądowi Rejonowemu w Piotrkowie Tryb.</p>
      <p>Przy ponownym rozpoznaniu sprawy Sąd I instancji winien przede wszystkim ustalić zamiar i cel z jakim działał oskarżony <span class="anon-block">L. G.</span>. Całość zaś zebranego materiału dowodowego Sąd I instancji winien poddać wnikliwej analizie celem prawidłowego stworzenia podstawy do ustalenia prawdy materialnej i powzięcia prawidłowego rozstrzygnięcia, mając na uwadze wskazania Sądu Okręgowego. Sąd meriti oceniając materiał dowodowy winien rozważyć zarzuty podniesione w skargach apelacyjnych obrońcy oskarżonego <span class="anon-block">Ł. Z. (1)</span> oraz <span class="anon-block">L. G.</span>, których ocena jest aktualnie przedwczesna.</p>
      <p>Mając na względzie powyższe okoliczności, nie przesądzając rozstrzygnięcia, Sąd Okręgowy orzekł jak sentencji wyroku.</p>
    </div>
<p>
<strong>
<!-- -->Sygn. akt I ACz 232/14</strong>
</p>
    
    <div>
      <h2>POSTANOWIENIE</h2>
      <p>
        <strong>
<!-- -->Dnia 25 kwietnia 2014 r.</strong>
</p>
      <p>
<strong>
<!-- -->Sąd Apelacyjny w Rzeszowie I Wydział Cywilny w składzie następującym:</strong>
</p>
      
      <table>
        <colgroup>
          <col width="239"/>
          <col width="355"/>
        </colgroup>
        <tr>
          <td>
            <p>
<strong>
<!-- -->Przewodniczący:</strong>
</p>
          </td>
          <td>
            <p>
<strong>
<!-- -->SSA Anna Gawełko</strong>
</p>
          </td>
        </tr>
      </table>
      
      <p>po rozpoznaniu w dniu 25 kwietnia 2014 roku na posiedzeniu niejawnym sprawy z powództwa <strong>
<!-- -->
<span class="anon-block">G. B.</span>, <span class="anon-block">M. B. (1)</span>, <span class="anon-block">A. B.</span>, <span class="anon-block">J. P.</span> i <span class="anon-block">M. B. (2)</span>
</strong>
</p>
      <p>przeciwko <strong>
<!-- -->
<span class="anon-block"> (...) S.A.</span> z siedzibą w <span class="anon-block">Ł.</span>
</strong>
</p>
      <p>o zapłatę</p>
      <p>na skutek zażalenia powodów</p>
      <p>na postanowienie Sądu Okręgowego w Krośnie</p>
      <p>z dnia 14 stycznia 2014 r., sygn. akt I C 892/13</p>
      <p>
<strong>
<!-- -->p o s t a n a w i a:</strong>
</p>
      <p>
<strong>
<!-- -->o d d a l i ć </strong>zażalenie.</p>
    </div>
    <div>
      <h2>UZASADNIENIE</h2>
      <p>Zaskarżonym postanowieniem Sąd Okręgowy rozpoznając wnioski powodów o zwolnienie od kosztów sądowych: zwolnił powodów <span class="anon-block">G. B.</span> i <span class="anon-block">M. B. (1)</span> od opłaty sądowej od pozwu ponad kwotę 3.000 zł, oddalając ich wnioski w pozostałym zakresie, natomiast wnioski powódek <span class="anon-block">A. B.</span>, <span class="anon-block">J. P.</span> i <span class="anon-block">M. B. (2)</span> oddalił w całości.</p>
      <p>Z ustaleń Sądu wynika, że każdy z powodów otrzymał od pozwanego ubezpieczyciela kwoty od 5.000 do 25.000 zł. Sąd uwzględnił, że powód <span class="anon-block">M. B. (3)</span> jest bezrobotny bez prawa do zasiłku, a powódka <span class="anon-block">G. B.</span> ma na utrzymaniu córkę i z tego względu zwolnił ich częściowo od opłaty od pozwu. Natomiast pozostali powodowie, dzięki posiadanym oszczędnościom i środkom wypłaconym przez ubezpieczyciela, jak też przy wykorzystaniu zdolności kredytowej, są w stanie zdaniem Sądu ponieść całość kosztów sądowych w sprawie.</p>
      <p>W zażaleniu na powyższe postanowienie powodowie wnieśli o jego zmianę i zwolnienie ich od kosztów sądowych w całości ewentualnie domagali się uchylenia zaskarżonego postanowienia i przekazania sprawy Sądowi Okręgowemu do ponownego rozpoznania. W przekonaniu skarżących nie można od nich wymagać, aby środki uzyskane od ubezpieczyciela, jako rekompensatę za ból i cierpienie po śmierci najbliższego członka rodziny przeznaczyli na opłacenie pozwu.</p>
      <p>
<strong>
<!-- -->Sąd Apelacyjny zważył, co następuje:</strong>
</p>
      <p>Podejmując decyzję o dochodzeniu przed sądem wysokich roszczeń powodowie powinni liczyć się z odpowiednio wysokimi kosztami z tym związanymi, albowiem odpłatność wymiaru sprawiedliwości jest w Polsce zasadą, a wysokość opłat sądowych jest w tym wypadku uzależniona od wartości przedmiotu sporu wskazanej w pozwie.</p>
      <p>Nie ma wątpliwości co do tego, że powodowie otrzymali od pozwanego ubezpieczyciela środki, z których są w stanie opłacić koszty sądowe. Decydując o przeznaczeniu tych środków na inne własne cele nie mogą zasadnie oczekiwać, że koszty sądowe pokryją za nich inni obywatele, bo do tego w istocie sprowadza się zwolnienie od kosztów sądowych. Koszty sądowe nie mogą być traktowane jako wydatki drugorzędne, ponoszone wyłącznie po zaspokojeniu innych potrzeb zobowiązanego.</p>
      <p>Pomimo podnoszonych trudności sytuacja finansowa powodów jest stabilna, każde z nich ma zapewnione źródła utrzymania lub pomoc rodziny, dzięki którym są w stanie zaspokoić swoje bieżące potrzeby. Nie było w tej sytuacji istotnych przeszkód, aby część z otrzymanej od ubezpieczyciela kwoty - łącznie 70 tys. zł powodowie przeznaczyli na dochodzenie swoich roszczeń przed sądem, przy podkreśleniu, że wydatki na ten cel mają charakter tymczasowy, w razie bowiem uwzględnienia powództwa powodowie otrzymają ich zwrot od pozwanego.</p>
      <p>Z tych względów zażalenie należało oddalić, na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385 k.p.c.</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 397;art. 397 § 2)">art. 397 § 2 k.p.c.</a>
</p>
    </div>
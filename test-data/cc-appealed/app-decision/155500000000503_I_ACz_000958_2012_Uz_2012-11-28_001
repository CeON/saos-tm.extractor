<p>
<strong>
<!-- -->Sygn. akt I ACz 958/12</strong>
</p>
    
    <div>
      <h2>POSTANOWIENIE</h2>
      <p>Dnia 28 listopada 2012 roku</p>
      
      <p>
<strong>
<!-- -->Sąd Apelacyjny w Szczecinie Wydział I Cywilny</strong>
</p>
      <p>w składzie:</p>
      <p>Przewodniczący : SSA Iwona Wiszniewska</p>
      <p>Sędziowie:SSA Marta Sawicka</p>
      <p>SSA Artur Kowalewski /spr./</p>
      
      <p>po rozpoznaniu w dniu 28 listopada 2012 roku w Szczecinie</p>
      <p>na posiedzeniu niejawnym</p>
      <p>w sprawie z powództwa <span class="anon-block">A. T. (1)</span>
</p>
      <p>przeciwko <span class="anon-block">T. G.</span>
</p>
      <p>o zapłatę</p>
      
      <p>na skutek zażalenia powoda na postanowienie Sądu Okręgowego w <span class="anon-block">G. W.</span> z dnia 12 września 2012 r., sygn. akt I C 145/11</p>
      <p>
<strong>
<!-- -->postanawia:</strong>
</p>
      
      <p>
        <strong>
<!-- -->oddalić zażalenie.</strong>
</p>
      
      <p>SSA M. Sawicka  SSA I. Wiszniewska  SSA A. Kowalewski
  </p>
    </div>
    <div>
      <h2>UZASADNIENIE</h2>
      <p>Zaskarżonym postanowieniem z dnia 12 września 2012 roku Sąd Okręgowy w <span class="anon-block">G. W.</span> - w punkcie I, odrzucił skargę powoda z dnia 4 czerwca 2012 roku na zarządzenie referendarza sądowego z dnia 18 maja 2012 roku w przedmiocie uzupełnienia braków formalnych wniosku o zwolnienie od kosztów i ustanowienie pełnomocnika z urzędu oraz – w punkcie II, odrzucił zażalenie powoda z dnia 15 czerwca 2012 roku na postanowienie z dnia 24 maja 2012 roku, odrzucające zażalenie powoda z dnia 20 marca 2012 roku na punkt II postanowienia z dnia 27 lutego 2012 w przedmiocie odrzucenia zażalenia powoda z dnia 23 grudnia 2011 roku na zarządzenie o zwrocie pozwu.</p>
      <p>W uzasadnieniu Sąd podał, że zarządzeniem referendarza sądowego wezwano powoda do uzupełnienia braków formalnych wniosku o zwolnienie od kosztów sądowych i ustanowienie jemu pełnomocnika z urzędu. Wezwanie <span class="anon-block">A. T. (2)</span> otrzymał 29 maja 2012 roku, a 4 czerwca 2012 roku zaskarżył je. Sąd uznał, że żaden przepis nie przewiduje zaskarżenia zarządzenia referendarza w przedmiocie usunięcia braków formalnych. Wniesienie zatem zażalenia na takie zarządzenie jest niedopuszczalne i, na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 370)">art. 370 k.p.c.</a> w związku z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 397;art. 397 § 2)">art. 397 § 2 k.p.c.</a>, podlega odrzuceniu.</p>
      <p>Uzasadniając rozstrzygnięcie w punkcie II Sąd Okręgowy ustalił, że 15 czerwca 2012 roku powód złożył zażalenie na postanowienie z dnia 24 maja 2012 roku. W dniu 2 sierpnia 2012 roku wezwano go do uzupełnienia braków fiskalnych zażalenia poprzez uiszczenie opłaty sądowej w terminie tygodniowym pod rygorem odrzucenia zażalenia. Termin do usunięcia braku bezskutecznie upłynął 23 sierpnia 2012 roku. Zatem, na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 370)">art. 370 k.p.c.</a> w związku z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 397;art. 397 § 2)">art. 397 § 2 k.p.c.</a>, Sąd odrzucił zażalenie (k. 86-87)</p>
      <p>Na powyższe postanowienie zażalenie złożył powód wnosząc o jego uchylenie w całości. Wniósł także o ustanowienie jemu pełnomocnika oraz zwolnienie od kosztów sądowych.</p>
      <p>W uzasadnieniu zażalenia podał, że z powodu ubóstwa i choroby nie uzupełnia braków w terminie (k. 90).</p>
      
      <p>
        <strong>
<!-- -->Sąd Apelacyjny zważył, co następuje:</strong>
</p>
      
      <p>Zażalenie <span class="anon-block">A. T. (1)</span> nie zasługiwało na uwzględnienie.</p>
      <p>Poddając jurydycznej weryfikacji <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 394 § 1 pkt. 1)">punkt I.</a> zaskarżonego postanowienia Sąd Apelacyjny zważył, że zgodnie z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 398(22);art. 398(22) § 1)">art. 398<sup>
<!-- -->22</sup> § 1 k.p.c.</a> w brzmieniu sprzed nowelizacji ustawą z dnia 16 września 2011 roku, skarga przysługuje na orzeczenia referendarza sądowego co istoty sprawy, orzeczenie kończące postępowanie, orzeczenia o których mowa w <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 394;art. 394 § 1;art. 394 § 1 pkt. 1;art. 394 § 1 pkt. 2;art. 394 § 1 pkt. 4(2);art. 394 § 1 pkt. 5;art. 394 § 1 pkt. 6;art. 394 § 1 pkt. 7;art. 394 § 1 pkt. 8)">art. 394 § 1 punkt 1, 2, 4<sup>
<!-- -->2</sup> oraz od 5 do 8 k.p.c.</a>, orzeczenie co do nadania klauzuli wykonalności, a także orzeczenia co do stwierdzenia wykonalności europejskiego nakazu zapłaty i co do wydania zaświadczenia, o którym mowa w <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 795(8))">art. 795<sup>
<!-- -->8</sup> k.p.c.</a> Analiza złożonego przez pozwanego środka zaskarżenia z dnia 4 czerwca 2012 roku, z punktu widzenia powołanego wyżej przepisu prowadzi do jednoznacznego wniosku, iż skarga na zarządzenie referendarza sądowego w przedmiocie uzupełnienia braków formalnych wniosku o zwolnienie od kosztów i ustanowienie pełnomocnika z urzędu, jako niedopuszczalna winna podlegać odrzuceniu, o czym słusznie Sąd Okręgowy rozstrzygnął w <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 394 § 1 pkt. 1)">punkcie I.</a> zaskarżonego postanowienia. Żaden wyżej wymieniony przepis nie przewiduje bowiem jego zaskarżenia.</p>
      <p>Odnosząc się do punktu II. postanowienia powód nie kwestionuje, a nawet przyznaje, że nie uzupełnił braku fiskalnego zażalenia z dnia 15 czerwca 2012 roku, co samoczynnie dyskwalifikuje wniesiony przez niego środek zaskarżenia. Analiza akt postępowania tę okoliczność potwierdza. Powód został wezwany do uiszczenia opłaty sądowej od zażalenia, ale nie wypełnił zobowiązania do dnia dzisiejszego.</p>
      <p>Argumenty dotyczące ubóstwa i schorzeń powoda nie mają jurydycznego znaczenia dla kwestii uzupełniania braków zażalenia i oceny czy zostały one wykonane w terminie. Nie mogą zatem wpłynąć na instancyjną kontrolę postępowania wpadkowego zainicjowanego środkiem zaskarżenia złożonym przez <span class="anon-block">A. T. (2)</span>. W jej ramach nie podlegają też badaniu orzeczenia w przedmiocie wniosków powoda o zwolnienie od kosztów sądowych i ustanowienie jemu pełnomocnika.</p>
      <p>W tej sytuacji, nie znajdując podstaw do uwzględnienia środka zaskarżenia, Sąd Apelacyjny na podstawie przepisu <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385 k.p.c.</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 397;art. 397 § 2)">art. 397 § 2 k.p.c.</a> orzekł jak w sentencji.</p>
      
      <p>SSA M. Sawicka  SSA I. Wiszniewska  SSA A. Kowalewski
  </p>
    </div>
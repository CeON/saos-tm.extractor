<p>Sygn. akt I ACz 306/14</p>
    
    
      <p/>
    
    <div>
      <h2>POSTANOWIENIE</h2>
    </div>
    <p>        Dnia 29 kwietnia 2014 r.</p>
    
    <p>Sąd Apelacyjny w Katowicach, I Wydział Cywilny w następującym składzie</p>
    
    <p>Przewodniczący – Sędzia  SA Lucyna Świderska-Pilis</p>
    <p>Sędziowie     SA Anna Bohdziewicz</p>
    <p>SO (del.) Joanna Naczyńska (spr.)</p>
    
    <p>po rozpoznaniu na posiedzeniu niejawnym w dniu 29 kwietnia 2014r.</p>
    <p>sprawy z powództwa <span class="anon-block">J. F.</span>
</p>
    <p>przeciwko Gminie <span class="anon-block">(...)</span>
</p>
    <p>o zapłatę</p>
    <p>na skutek zażalenia powoda</p>
    <p>na postanowienie Sądu Okręgowego w Częstochowie</p>
    <p>z dnia 13 lutego 2014 r., sygn. akt I C 430/13</p>
    <p>postanawia :</p>
    
    <p>
      <strong>
<!-- -->oddalić zażalenie.</strong>
</p>
    
    <p>Sygn. akt I ACz 306/14</p>
    
    
      <p/>
    
    <div>
      <h2>UZASADNIENIE</h2>
    </div>
    
    <p>Postanowieniem z 13 lutego 2014r. Sąd Okręgowy w Częstochowie odrzucił pozew <span class="anon-block">J. F.</span> wniesiony przeciwko Gminie <span class="anon-block">(...)</span> o zapłatę kwoty 100.000 zł z tytułu odszkodowania za pozbawienie zajmowanego przez powoda mieszkania dopływu prądu, do którego doszło w 2005r. Rozstrzygnięcie to Sąd Okręgowy podjął w oparciu o <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 199;art. 199 § 1;art. 199 § 1 pkt. 2)">art. 199 § 1 pkt. 2 k.p.c.</a>, stwierdzając, iż sprawa została już prawomocnie rozstrzygnięta - wyrokiem Sądu Rejonowego w <span class="anon-block">M.</span> z 19 grudnia 2011r., o sygn. akt I C 36/11 - oddalającym powództwo.</p>
    
    <p>Postanowienie to zaskarżył powód, wnosząc o jego uchylenie i nadanie sprawie biegu. Wywodził, iż czuje się pokrzywdzony wyrokiem Sądu Rejonowego w <span class="anon-block">M.</span>, w jego ocenie błędnie oddalającym powództwo. Podniósł, iż pozew w sprawie I C 36/11 nie został dostatecznie sprecyzowany oraz, że pozwany nadal go lekceważy i ignoruje.</p>
    
    <p>
<strong>
<!-- -->Sąd Apelacyjny zważył, co następuje:</strong>
</p>
    
    <p>Sąd Okręgowy zasadnie stwierdził występowanie wymienionej w <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 199;art. 199 § 1;art. 199 § 1 pkt. 2)">art. 199 § 1 pkt. 2 k.p.c.</a> przesłanki procesowej, skutkującej odmową merytorycznego rozpoznania sprawy.</p>
    
    <p>Poza sporem na etapie postępowania zażaleniowego pozostawało, iż o to samo roszczenie, co objęte żądaniem pozwu, tj. o odszkodowanie za pozbawienie zajmowanego przez powoda mieszkania dopływu prądu w 2005r. pomiędzy tymi samymi stronami, sprawa została już prawomocnie osądzona przez Sąd Rejonowy w <span class="anon-block">M.</span> - wyrokiem z 19 grudnia 2011r., sygn. akt I C 36/11. Wyrok ten, jako prawomocny - w oparciu o <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 366)">art. 366 k.p.c.</a> - korzysta z powagi rzeczy osądzonej, a bezwzględną, procesową konsekwencją takiego stanu jest brak możliwości skutecznego wszczęcia postępowania w tym samym przedmiocie i między tymi samymi stronami. Powoływane w zażaleniu okoliczności nie mogą doprowadzić do ponownego rozpoznania sprawy.</p>
    
    <p>
<strong>
<!-- -->Z przytoczonych wyżej względów, Sąd Apelacyjny w pełni podzielając rozstrzygnięcie Sądu Okręgowego - na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385 k.p.c.</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 397;art. 397 § 2)">art. 397 § 2 k.p.c.</a> - oddalił zażalenie jako oczywiście bezzasadne.</strong>
</p>
    
      <p/>
    
    
    
      <p/>
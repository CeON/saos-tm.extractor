<p>Sygn. akt I ACz 1919/13</p>
    <div>
      <h2>POSTANOWIENIE</h2>
      <p>Dnia 23 października 2013 r.</p>
      
      <p>Sąd Apelacyjny we Wrocławiu – Wydział I Cywilny w składzie:</p>
      
      <table>
        <colgroup>
          <col width="311"/>
          <col width="398"/>
        </colgroup>
        <tr>
          <td>
            <p>Przewodniczący Wiceprezes SA:</p>
          </td>
          <td>
            <p>Jacek Gołaczyński (spr.)</p>
          </td>
        </tr>
        <tr>
          <td>
            <p>Sędzia SA:</p>
            <p>Sędzia SA:</p>
          </td>
          <td>
            <p>Jan Gibiec</p>
            <p>Ewa Głowacka</p>
          </td>
        </tr>
      </table>
      
      <p>po rozpoznaniu w dniu 23 października 2013 r. na posiedzeniu niejawnym we Wrocławiu</p>
      <p>w sprawie z powództwa: <strong>
<!-- -->
<span class="anon-block"> (...) S.A.</span> w <span class="anon-block">S.</span>
</strong>
</p>
      <p>przeciwko: <strong>
<!-- -->
<span class="anon-block"> (...) spółce z o.o.</span> w <span class="anon-block">C.</span>
</strong>
</p>
      
      <p>o uznanie czynności za bezskuteczną</p>
      
      <p>na skutek zażalenia pozwanego</p>
      <p>na postanowienie Sądu Okręgowego w Legnicy</p>
      <p>z dnia 10 czerwca 2013 r., sygn. akt VI GC 143/13</p>
      
      <p>
<strong>
<!-- -->p o s t a n a w i a: oddalić zażalenie.</strong>
</p>
    </div>
    <div>
      <h2>UZASADNIENIE</h2>
      <p>Postanowieniem z dnia 10 czerwca 2013 r. Sąd Okręgowy w Legnicy udzielił zabezpieczenia poprzez zakaz zbywania i obciążania przez pozwanego prawa użytkowania wieczystego nieruchomości oznaczonej nr w ewidencji gruntów <span class="anon-block">(...)</span> położonej w <span class="anon-block">C.</span>, dla której Sąd Rejonowy w <span class="anon-block">Z.</span> prowadzi <span class="anon-block">księgę wieczystą (...)</span> i dalej idący wniosek oddalił. W ocenie Sądu I Instancji, wnioskodawca uprawdopodobnił istnienie roszczenia o uznanie umowy sprzedaży prawa użytkowania wieczystego za bezskuteczną w stosunku do powoda z <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 527)">art. 527 k.c.</a> oraz, że dłużnik działał ze świadomością pokrzywdzenia wierzyciela, oraz że osoba trzecia, czyli pozwany o tym wiedział. Sprzedaż nastąpiła bowiem na rzecz spółki utworzonej przez <span class="anon-block">K. P.</span> i <span class="anon-block">M. P.</span>, którzy jednocześnie są członkami zarządu pozwanej spółki, czyli kupującego.</p>
      <p>Postanowienie to zaskarżyła w całości pozwana spółka zarzucając obrazę przepisów prawa procesowego, a to <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 730(1);art. 730(1) § 1)">art. 730<sup>
<!-- -->1</sup> § 1 k.p.c.</a> poprzez jego niewłaściwe zastosowanie skutkujące ustaleniem, że powódka uprawdopodobniła zarówno istnienia roszczenia oraz interesu prawnego w udzieleniu zabezpieczenia.</p>
      <p>Mając powyższe na uwadze pozwana spółka wniosła o zmianę zaskarżonego postanowienia i oddalenie wniosku i zasądzenie na ich rzecz kosztów postępowania zażaleniowego.</p>
      
      <p>
<strong>
<!-- -->Sąd Apelacyjny zważył, co następuje:</strong>
</p>
      
      <p>Zażalenie nie zasługiwało na uwzględnienie.</p>
      <p>W ocenie Sądu Apelacyjnego, Sąd Okręgowy trafnie orzekł o uwzględnieniu wniosku o udzielenie zabezpieczenia roszczenia. Powód bowiem uprawdopodobnił zarówno istnienie samego roszczenia, jak również interesu prawnego w udzieleniu zabezpieczenia. Zdaniem Sądu Apelacyjnego, Sąd Okręgowy w sposób prawidłowy ocenił zebrany w sprawie materiał. Zgodnie z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 730(1);art. 730(1) § 1;art. 730(1) § 2)">art. 730<sup>
<!-- -->1</sup> § 1 i 2 k.p.c.</a> udzielenia zabezpieczenia może żądać każda strona lub uczestnik postępowania, jeżeli uprawdopodobni roszczenie oraz interes prawny w udzieleniu zabezpieczenia. Interes prawny w udzieleniu zabezpieczenia istnieje zaś wtedy, gdy brak zabezpieczenia uniemożliwi lub poważnie utrudni wykonanie zapadłego w sprawie orzeczenia lub w inny sposób uniemożliwi lub poważnie utrudni osiągnięcie celu postępowania w sprawie.</p>
      <p>Nie znajduje przy tym uznania Sądu Apelacyjnego żaden z zarzutów wskazanych przez pozwanych w zażaleniu.</p>
      <p>Zdaniem Sądu Apelacyjnego, nie jest zasadny zarzut, jakoby powód nie uprawdopodobnił swojego roszczenia. Otóż w niniejszej sprawie powód wykazał, że prowadził egzekucje wobec dłużnika, która nie przyniosła rezultatu w postaci zaspokojenia długu. W toku postępowania egzekucyjnego dłużnik zbył wartościowy składnik majątkowy, czyli prawo użytkowania wieczystego gruntu. Zbycie nastąpiło po wszczęciu postępowania zabezpieczającego oraz egzekucyjnego i faktycznie pozbawiło dłużnika istotnego składnika jego majątku. W wyniku zatem tej czynności dłużnik stał się niewypłacalny w większym stopniu. Powód w pozwie domaga się uznania czynności prawnej w postaci sprzedaży prawa użytkowania wieczystego gruntu dokonanej przez dłużnika na rzecz pozwanego za bezskuteczną wobec niego na mocy <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 527)">art. 527 k.c.</a> stąd też winien wykazać, że przysługuje mu uprawnienie wynikające z tego przepisu. Nie ma też wątpliwości, że dłużnik działał ze świadomością pokrzywdzenia wierzyciela, a osoba trzecia (pozwany) o tym wiedział (<a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 730)">art. 730 k.p.c.</a>). Dłużnik bowiem działał przez członków swojego zarządu, czyli <span class="anon-block">K. P.</span> i <span class="anon-block">M. P.</span>, którzy jednocześnie byli w tym czasie rady nadzorczej pozwanej spółki. Okoliczność powyższa został uprawdopodobniona przez powoda dokumentami z KRS pozwanego i dłużnika. Dłużnik natomiast zbył przedmiotowe prawo użytkowania wieczystego po tym, jak w dniu 6 lutego 2013 r. powód uzyskał nakaz zapłaty w postępowaniu nakazowym (na podstawie weksla) i zostało wszczęte postępowanie zabezpieczające i potem egzekucyjne. Zbycie zaś przedmiotowego prawa nastąpiło już 4 marca 2013 r. Nie ma zatem wątpliwości, że działania dłużnika wraz pozwana miały na celu pozbawienie wierzyciela możliwości zaspokojenia wierzytelności stwierdzonej nakazem zapłaty.</p>
      <p>Mając powyższe na uwadze, na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385 k.p.c.</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 397;art. 397 § 2)">art. 397 § 2 k.p.c.</a>, Sąd Odwoławczy orzekł jak w sentencji.</p>
      
      <p>
<em>
<!-- -->bp</em>
</p>
    </div>
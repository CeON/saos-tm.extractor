<p>
<strong>
<!-- -->Sygn. akt IV Pa 16/13</strong>
</p>
    
    <div>
      <h2>POSTANOWIENIE</h2>
      <p>
        <strong>
<!-- --> Dnia 17 września 2013 r.</strong>
</p>
      
      <p>Sąd Okręgowy w Elblągu IV Wydział Pracy i Ubezpieczeń Społecznych</p>
      <p>w składzie:</p>
      <p>Przewodniczący:  <strong>
<!-- -->SSO Renata Żywicka /spr./</strong>
</p>
      <p>Sędziowie:   <strong>
<!-- -->SSO Bożena Czarnota</strong>
</p>
      <p>
<strong>
<!-- -->SSO Grażyna Borzestowska</strong>
</p>
      
      <p>po rozpoznaniu w dniu <strong>
<!-- --> 17 września 2013 r</strong>. w Elblągu</p>
      <p>na posiedzeniu niejawnym</p>
      <p>sprawy z powództwa <span class="anon-block">Z. M.</span>
</p>
      <p>przeciwko <span class="anon-block"> (...) Spółce z ograniczoną odpowiedzialnością</span> w <span class="anon-block">I.</span>
</p>
      <p>o zapłatę i sprostowanie świadectwa pracy</p>
      
      <p>na skutek apelacji powoda od wyroku Sądu Rejonowego w Ostródzie z dnia 31 stycznia 2013 sygn. IV P 164/11</p>
      <p>postanawia :</p>
      
      
        
        <p>I. 
        <strong>
<!-- -->odrzucić apelację powoda wobec <span class="anon-block">I. K.</span> </strong>
</p>
      
      
        
        <p>II. 
        <strong>
<!-- -->uchylić zaskarżony wyrok, znosząc postępowanie przed Sądem Rejonowym w Ostródzie od dnia 20 lipca 2011r i sprawę przekazać sądowi I instancji do ponownego rozpoznania, pozostawiając temu sądowi rozstrzygnięcie o kosztach za instancję odwoławczą. </strong>
</p>
      
      
      <p>
<strong>
<!-- -->Sygn. akt IV Pa 16/13</strong>
</p>
    </div>
    <div>
      <h2>UZASADNIENIE</h2>
      <p>Wyrokiem z dnia 31 stycznia 2013r. Sąd Rejonowy w Ostródzie oddalił powództwo <span class="anon-block">Z. M.</span> przeciwko <span class="anon-block"> (...) Spółce z ograniczoną odpowiedzialnością</span> oraz przyznał adwokatowi <span class="anon-block">J. G.</span> wynagrodzenie w kwocie 2.214 zł tytułem nieopłaconej pomocy prawnej udzielonej powodowi z urzędu .</p>
      <p>Apelację od powyższego wyroku wniósł pełnomocnik powoda , zaskarżając powyższy wyrok w zakresie oddalającym powództwo o zapłatę diety w kwocie 1806 EURO, w zakresie sprostowania świadectwa pracy , zapłaty wynagrodzenia za okres od 28 maja 2011r. do 11 czerwca 2011r. oraz zapłaty odszkodowania w wysokości 20.000 zł , przy czym jako stronę pozwaną wskazał <span class="anon-block"> (...) Spółkę z ograniczoną odpowiedzialnością</span> .</p>
      <p>Wyrokowi zarzucił błędne ustalenie okoliczności faktycznych i wniósł o jego zmianę poprzez uwzględnienie powództwa.</p>
      
      <p>
        <strong>
<!-- -->Sąd Okręgowy zważył co następuje : </strong>
</p>
      
      <p>
<strong>
<!-- -->
          <em>
<!-- --> Na wstępie podnieść należy ,że wyrok Sądu Rejonowego w Ostródzie został wydany przeciwko <span class="anon-block"> (...) Spółce z o.o .</span> Apelację zaś wywiódł powód przeciwko pozwanym <span class="anon-block">I. K.</span> oraz <span class="anon-block"> (...) Spółce z o.o .</span> Nadmienić przy tym należy ,że <span class="anon-block">I. K.</span> nie było stroną pozwaną i nie zapadło wobec niej orzeczenie w przedmiotowej sprawie .</em>
        </strong>
</p>
      <p>
<strong>
<!-- -->
          <em>
<!-- -->Nie budzi wątpliwości w orzecznictwie sądów i doktrynie ,że jeżeli strona wniosła środek odwoławczy dotyczący przedmiotu nieobjętego rozstrzygnięciem w sentencji orzeczenia, to środek ten podlega odrzuceniu jako niedopuszczalny z powodu braku substratu zaskarżenia/v. wyrok SN z dnia 28 kwietnia 2010 r. II UK 330/09 LEX nr 604220, postanowienie SN z dnia 10 listopada 2009 r. II PZ 19/09 LEX nr 574537, postanowienie SN z dnia 19 lipca 2006 r. I CZ 35/06 LEX nr 584195, postanowienie SN z dnia 28 maja 1998 r. III CKN 409/98 LEX nr 519240)/.</em>
        </strong>
</p>
      <p>
<strong>
<!-- -->
          <em>
<!-- --> Z uwagi na fakt ,że przedmiotem wyroku Sądu I instancji nie było powództwo skierowane przeciwko <span class="anon-block">I. K.</span>, apelacja powoda w tej części , jako wykraczająca poza przedmiot rozstrzygnięcia zawartego w wyroku, podlegała odrzuceniu z braku substratu zaskarżenia zgodnie z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 370)">art. 370 kpc</a> w zw. <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 373)">art. 373 kpc</a>/ pkt I postanowienia /.</em>
        </strong>
</p>
      
      <p>Podkreślić również należy ,że zgodnie z treścią <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 378;art. 378 § 1)">art. 378 § 1kpc</a> sąd drugiej instancji rozpoznaje sprawę w granicach apelacji; w granicach zaskarżenia bierze jednak z urzędu pod uwagę nieważność postępowania.</p>
      <p>Przy czym w świetle <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 379)">art.379 kpc</a> nieważność postępowania zachodzi:</p>
      <p>1)jeżeli droga sądowa była niedopuszczalna,</p>
      <p>
<strong>
<!-- -->2) jeżeli strona nie miała zdolności sądowej lub procesowej, organu powołanego do jej reprezentowania lub przedstawiciela ustawowego, albo gdy pełnomocnik strony nie był należycie umocowany,</strong>
</p>
      <p>3)jeżeli o to samo roszczenie między tymi samymi stronami toczy się sprawa wcześniej wszczęta albo jeżeli sprawa taka została już prawomocnie osądzona,</p>
      <p>4)jeżeli skład sądu orzekającego był sprzeczny z przepisami prawa albo jeżeli w rozpoznaniu sprawy brał udział sędzia wyłączony z mocy ustawy,</p>
      <p>5)jeżeli strona została pozbawiona możności obrony swych praw,</p>
      <p>6) <sup>
<!-- -->(236)</sup> jeżeli sąd rejonowy orzekł w sprawie, w której sąd okręgowy jest właściwy bez względu na wartość przedmiotu sporu.</p>
      <p>Zauważyć należy, że Sąd Rejonowy w niniejszej sprawie prowadził postępowanie przeciwko <span class="anon-block"> (...) Spółka z o.o.</span> w <span class="anon-block">I.</span> . Jak wynika z aktualnego odpisu z rejestru przedsiębiorców-KRS <span class="anon-block"> (...)</span>, zarząd spółki jest jednoosobowy, w osobie Prezesa Zarządu <span class="anon-block">B. K.</span>, który jest wyłącznie upoważniony do reprezentowania tej spółki .</p>
      <p>Tymczasem w toku całego postępowania sądowego pozwana spółka była reprezentowana przez <span class="anon-block">I. K.</span> , która nie występuje we władzach spółki.</p>
      <p>Zarządzeniem z dnia 17 czerwca 2013r. / doręczonym Prezesowi Zarządu Spółki w dniu 22 czerwca 2013r./ został on wezwany do wskazania czy <span class="anon-block">I. K.</span> jest pracownikiem pozwanej spółki, jeśli tak , to czy potwierdza on wszystkie czynności dokonane przez nią w toku postępowania przed Sądem Rejonowym w Ostródzie w niniejszej sprawie pod rygorem pominięcia czynności dokonanych z jej udziałem. Wobec bezskutecznego upływu zakreślonego terminu należało uznać ,że spółka nie posiadała w toku postępowania należycie umocowanego pełnomocnika, gdyż <span class="anon-block">I. K.</span> nie była upoważniona do jej reprezentacji .</p>
      <p>Biorąc powyższe pod uwagę ,zgodnie z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 386;art. 386 § 2)">art.386§2 kpc</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 379;art. 379 ust. 2)">art. 379 ust.2 kpc</a> , <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 378;art. 378 § 1)">art.378§ 1kpc</a> i <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 374)">374kpc kpc</a> należało uchylić zaskarżony wyrok, znieść postępowanie w zakresie dotkniętym nieważnością i przekazać sprawę sądowi pierwszej instancji do ponownego rozpoznania.</p>
      <p>O kosztach orzeczono w zgodzie z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 108;art. 108 § 2)">art. 108 § 2 kpc</a>.</p>
    </div>
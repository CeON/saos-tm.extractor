<p>
<strong>
<!-- -->Sygnatura akt II Cz 543/14</strong>
</p>
    <div>
      <h2>POSTANOWIENIE</h2>
      <p>Dnia 19 maja 2014 r.</p>
      <p>Sąd Okręgowy w Świdnicy, II Wydział Cywilny Odwoławczy<br/>w składzie następującym:</p>
      <p>
<strong>
<!-- -->Przewodniczący : SSO Anatol Gul </strong>
</p>
      <p>
<strong>
<!-- -->Sędziowie : SO Alicja Chrzan </strong>
</p>
      <p>
<strong>
<!-- -->
<span class="underline">
<!-- -->SO Jerzy Dydo </span>
</strong>
</p>
      <p>po rozpoznaniu w dniu 19 maja 2014 r. w Świdnicy</p>
      <p>na posiedzeniu niejawnym</p>
      <p>sprawy z wniosku wierzyciela<strong>
<!-- --> <span class="anon-block"> Banku (...) S.A.</span> w <span class="anon-block">G.</span> </strong>
</p>
      <p>przy udziale dłużniczki <strong>
<!-- -->
<span class="anon-block">H. L.</span> </strong>
</p>
      <p>o nadanie klauzuli wykonalności</p>
      <p>na skutek zażalenia dłużniczki na postanowienie Sądu Rejonowego w Kłodzku z dnia 03 lutego 2014 r., sygn. akt I Co 216/14</p>
      <p>postanawia :</p>
      <p>
        <strong>
<!-- -->oddalić zażalenie.</strong>
</p>
    </div>
    <div>
      <h2>UZASADNIENIE</h2>
      <p>Zaskarżonym postanowieniem Sąd Rejonowy, powołując się na <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 788;art. 788 § 1)">art. 788 § 1 k.p.c.</a>, nadał klauzulę wykonalności bankowemu tytułowi egzekucyjnemu nr <span class="anon-block">(...)</span>z dnia 15 października 2003 r. zaopatrzonemu w klauzę wykonalności postanowieniem Sądu Rejonowego Rejonowego w Kłodzku z dnia 10 stycznia 2004 r. wydanym w sprawie I Co 2356/03 na rzecz wierzyciela <span class="anon-block">Banku (...) SA</span>w <span class="anon-block">G.</span>, na które4go przeszło uprawnienie <span class="anon-block">(...) Bank SA</span>w <span class="anon-block">G.</span>(pkt I) oraz zasądził od dłużniczki na rzecz wierzyciela koszty postępowania w kwocie 76,56 zł (pkt II).</p>
      <p>Zażalenie na powyższe postanowienie wywiodła dłużniczka domagając się w istocie jego zmiany i oddalenie wniosku. Zarzuciła, że z uwagi na upływ 10 letniego terminu wierzytelność – jako przedawniona – nie może być egzekwowana.</p>
      
      <p>Zażalenie jest nieuzasadnione, ponieważ przywołany przez dłużniczkę zarzut przedawnienia nie może stanowić skutecznej podstawy do podważenia zaskarżonego postanowienia.</p>
      <p>Sąd w postępowaniu o nadanie klauzuli wykonalności na rzecz następcy prawnego wierzyciela bada jedynie, czy zostały spełnione przesłanki określone w <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 788;art. 788 § 1)">art. 788 § 1 k.p.c.</a> tj. czy przejście uprawnienia (obowiązku) nastąpiło po powstaniu tytułu egzekucyjnego lub w toku sprawy przed jego wydaniem oraz czy przejście to wykazane zostało przez wierzyciela dokumentem urzędowym lub prywatnym z podpisem urzędowo poświadczonym. Przedawnienie zaś, jako zarzut materialny, nie może być zatem badany w postępowaniu klauzulowym, ponieważ nie ma on żadnego znaczenia z punktu widzenia trafności zaskarżonego rozstrzygnięcia. Kontrola Sądu w tym postępowaniu ma charakter wyłącznie formalny, sprowadzając się do badania zarzutów naruszeń procesowych o nadaniu klauzuli wykonalności. Równocześnie wskazać trzeba, że zarzuty o charakterze merytorycznym, w tym zarzut przedawnienia, mogą być przedmiotem badania Sądu w postępowaniu prowadzonym na skutek powództwa przeciwegzekucyjnego opartego na <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 840)">art. 840 k.p.c.</a>
</p>
      <p>Ponieważ dłużniczka zarzuciła również, że Sąd nie doręczył jej wydanego w dniu03 lutego 2014 r. postanowienia wyjaśnić trzeba, że postanowienie w przedmiocie nadania klauzuli wykonalności doręcza się tylko wierzycielowi, a dłużnik otrzymuje je od komornika wraz z zawiadomieniem o wszczęciu egzakcji (w tym przypadku postanowienia o podjęciu zawieszonego postępowania egzekucyjnego) – <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 794(2);art. 794(2) § 1)">art. 794<sup>
<!-- -->2</sup> § 1 k.p.c.</a> i <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 795;art. 795 § 2)">art. 795 § 2 k.p.c.</a> Stąd też nie doszło również i w tym zakresie do naruszenia przepisów procedury cywilnej.</p>
      <p>Mając na uwadze powyższe Sąd Okręgowy orzekł w oparciu o <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385 k.p.c.</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 397;art. 397 § 2;art. 397 § 2 zd. 1)">art. 397 § 2 zd. 1 k.p.c.</a> i w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 13;art. 13 § 2)">art. 13 § 2 k.p.c.</a>
</p>
    </div>
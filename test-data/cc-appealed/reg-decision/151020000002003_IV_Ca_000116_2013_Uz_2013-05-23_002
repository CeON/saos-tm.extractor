<p>Sygn. akt IV Ca 116/13</p>
    <div>
      <h2>POSTANOWIENIE</h2>
      <p>Dnia 23 maja 2013 r .</p>
      <p>Sąd Okręgowy w Słupsku Wydział IV Cywilny Odwoławczy</p>
      <p>w składzie następującym</p>
      <p>Przewodniczący: SSO Dorota Curzydło</p>
      
      <p>po rozpoznaniu w dniu 23 maja 2013 r. na posiedzeniu niejawnym</p>
      
      <p>sprawy z powództwa <span class="anon-block">K. K.</span>
</p>
      <p>przeciwko <span class="anon-block">W. S.</span>
</p>
      <p>o zapłatę</p>
      <p>na skutek zażalenia powoda na postanowienie Sądu Okręgowego w Słupsku zawarte w punkcie IV wyroku z dnia 28 marca 2013 r. sygn. akt IV Ca 116/13</p>
      
      <p>p o s t a n a w i a :</p>
      <p>zmienić zaskarżone postanowienie w punkcie IV (czwartym) w ten sposób, że podlegającą pobraniu na rzecz Skarbu Państwa kwotę 487,50 zł obniżyć do kwoty 262,50 (dwieście sześćdziesiąt dwa 50/100) złotych.</p>
      
      <p>Sygn. akt IVCa 116/13</p>
    </div>
    <div>
      <h2>UZASADNIENIE</h2>
      <p>Postanowieniem zawartym w punkcie IV wyroku z dnia 28 marca 2013 r. Sąd Okręgowy w Słupsku nakazał pobrać od powoda na rzecz Skarbu Państwa – Sądu Rejonowego w Słupsku kwotę 487,50 zł tytułem zwrotu części opłaty od apelacji , od uiszczenia której zwolniona była strona pozwana.</p>
      <p>W uzasadnieniu orzeczenia wskazał, że mając na względzie to, iż powód przegrał postępowanie w 65 % o kosztach sądowych orzekł na podstawie <a href="http://isap.sejm.gov.pl/DetailsServlet?id=WDU20051671398" title="Ustawa z dnia 28 lipca 2005 r. o kosztach sądowych w sprawach cywilnych - Dz. U. z 2005 r. Nr 167, poz. 1398 (art. 113;art. 113 ust. 1)">art. 113 ust. l ustawy z dnia 28 lipca 2005 r. o kosztach sądowych w sprawach cywilnych</a> (tekst jedn. Dz.U. 2010, nr 90, poz. 594 ze zm.) nakazując ściągnąć od powoda na rzecz Skarbu Państwa – Sądu Rejonowego w Słupsku kwotę 487,50 zł., stanowiącą 65 % z kwoty 750 zł., od uiszczenia której pozwany był zwolniony.</p>
      <p>Na postanowienie zażalenie złożył powód, który zaskarżył je w całości i wniósł o zmianę zaskarżonego postanowienia zawartego w punkcie IV wyroku poprzez nakazanie pobrania od powoda <span class="anon-block">K. K.</span> na rzecz Skarbu Państwa Sądu Rejonowego w Słupsk kwoty 262,50 zł tytułem zwrotu części opłaty od apelacji, od uiszczenia której zwolniona była strona pozwana. Zarzucił, że Sąd nieprawidłowo ustalił, że powód postępowanie apelacyjne przegrał w 65 %.</p>
      
      <p>Sąd Okręgowy zważył co następuje:</p>
      <p>Zażalenie zasługiwało na uwzględnienie.</p>
      <p>Wartość przedmiotu zaskarżenia w postępowaniu apelacyjnym wynosiła 30.000 zł. Skoro w toku postępowania apelacyjnego zasądzona wyrokiem Sądu pierwszej instancji od pozwanego kwota 30.000 zł uległa obniżeniu do kwoty 19.500 zł to pozwany wygrał , a powód przegrał, postępowanie apelacyjne co do kwoty 10.500 stanowiącej 35 % wartość przedmiotu zaskarżenia.</p>
      <p>Zatem stosując odpowiednio zasadę odpowiedzialności za wynik postępowania należało nakazać pobranie od powoda na rzecz Skarbu Państwa kwoty 262,50 zł stanowiącej 35 % nieuiszczonej przez pozwanego opłaty od apelacji (750 zł).</p>
      <p>Wobec powyższego na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 386;art. 386 § 1)">art. 386 § 1 k.p.c.</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 397;art. 397 § 2)">art. 397 § 2 k.p.c.</a> orzeczono jak w sentencji.</p>
    </div>
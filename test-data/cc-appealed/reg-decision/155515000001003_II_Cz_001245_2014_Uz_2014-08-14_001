<p>sygn. akt II Cz 1245/14</p>
    <div>
      <h2>POSTANOWIENIE</h2>
      <p>     Dnia 14 sierpnia 2014 r.</p>
      <p>Sąd Okręgowy w Szczecinie Wydział II Cywilny Odwoławczy</p>
      <p>w składzie następującym:</p>
      <p>Przewodniczący: SSO Marzenna Ernest</p>
      <p>Sędziowie: SO Mariola Wojtkiewicz (spr.)</p>
      <p>SO Tomasz Szaj</p>
      <p>po rozpoznaniu w dniu 14 sierpnia 2014 r. w Szczecinie</p>
      <p>w sprawie z powództwa <span class="anon-block">(...)</span>nieruchomości położonej przy <span class="anon-block">ul. (...)</span>w <span class="anon-block">S.</span>
</p>
      <p>przeciwko <span class="anon-block">D. P.</span>
</p>
      <p>o zapłatę</p>
      <p>na skutek zażalenia pozwanej na postanowienie Sądu Rejonowego Szczecin - Prawobrzeże i Zachód w Szczecinie z dnia 6 marca 2014 r. sygn. akt I Nc 1059/13</p>
      <p>
<strong>
<!-- -->postanawia:</strong>
</p>
      <p>
        <strong>
<!-- -->
          <em>
<!-- -->oddalić zażalenie.</em>
        </strong>
</p>
      <p>
<em>
<!-- --> SSO Tomasz Szaj SSO Marzenna Ernest SSO Mariola Wojtkiewicz</em>
</p>
      <p>sygn. akt II Cz 1245/14</p>
    </div>
    <div>
      <h2>UZASADNIENIE</h2>
      <p>Postanowieniem z dnia 6 marca 2014 r. Sąd Rejonowy Szczecin – Prawobrzeże i Zachód w Szczecinie sygn. akt I Nc 1059/13 odrzucił sprzeciw wniesiony przez pozwaną w dniu 25 października 2013 r. od nakazu zapłaty z dnia 2 października 2013 r.</p>
      <p>W uzasadnieniu Sąd I instancji wskazał, że w dniu 2 października 2013 r. w niniejszej sprawie wydany został nakaz zapłaty w postępowaniu upominawczym, zaś w dniu 25 października 2013 r. strona pozwana złożyła sprzeciw od nakazu zapłaty. Podpis pod sprzeciwem złożyła pełnomocnik pozwanej, a do sprzeciwu dołączono pełnomocnictwo procesowe w jednym egzemplarzu. W tej sytuacji pełnomocnik pozwanej został w trybie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 130;art. 130 § 1)">art. 130 § 1 k.p.c.</a> wezwany do uzupełnienia braków formalnych sprzeciwu od nakazu zapłaty poprzez złożenie odpisu pełnomocnictwa procesowego, w terminie tygodnia pod rygorem odrzucenia sprzeciwu, a powyższe wezwanie zostało doręczone pozwanym w dniu 8 lutego 2013 r., natomiast w dniu 26 lutego 2014 r. pozwana nadała w urzędzie pocztowym odpis pełnomocnictwa.</p>
      <p>Sąd I instancji stwierdził, że zgodnie z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 504;art. 504 § 1)">art. 504 § 1 k.p.c.</a> Sąd odrzuca sprzeciw wniesiony po upływie terminu lub z innych przyczyn niedopuszczalny albo którego braków pozwany nie usunął w terminie. Sąd I instancji wskazał, iż ustawowy termin do uzupełnienia przez pozwaną braku formalnego sprzeciwu upłynął z dniem 15 lutego 2013 r., a więc sprzeciw podlegał odrzuceniu.</p>
      <p>Sąd I instancji miał przy tym na uwadze, że pozwana wniosła o przedłużenie jej terminu do usunięcia braków formalnych, jednakże termin ten ma charakter ustawowy gdyż jego długość określa przepis <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 130;art. 130 § 1)">art. 130 § 1 k.p.c.</a> Nadto Sąd I instancji dodał, że dopuszczalność przedłużania terminu na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 166)">art. 166 k.p.c.</a> dotyczy wyłącznie terminów sądowych, czy terminów, których długość określa przewodniczący.</p>
      <p>Zażalenie na powyższe postanowienie wywiodła pozwana i wniosła o jego uchylenie i przekazanie sprawy do ponownego rozpoznania z uwzględnieniem twierdzeń w poniższym uzasadnieniu, bądź zmianę zaskarżonego postanowienia na postanowienie uznające, że uzupełnienie przez pozwaną braku formalnego nastąpiło w terminie. Pozwana stwierdziła, że zaskarżone postanowienie jest krzywdzące gdyż zamyka jej drogę do sądu i dalszego rozpoznania, a ponadto nie jest oparte na stanie faktycznym i łamie przepisy prawa.</p>
      <p>W uzasadnieniu pozwana wskazała, iż w dniu 25 października 2013 r. pozwana złożyła sprzeciw od nakazu zapłaty do którego załączono oryginał pełnomocnictwa, zaś w dniu 8 lutego 2014 r. otrzymała ona wezwanie do uzupełnienia braku formalnego sprzeciwu poprzez złożenie odpisu pełnomocnictwa procesowego w terminie tygodnia.</p>
      <p>Pełnomocnik pozwanej nie dysponowała odpisem pełnomocnictwa gdyż do sądu dołączyła oryginał pełnomocnictwa, zaś pozwana córka <span class="anon-block">D. P.</span> przebywa za granicą. Wskazała, iż w dniu 13 lutego 2014 r. udała się do sądu z pytaniem co w tej sytuacji należy zrobić. Sekretarka poleciła jej napisanie dwóch wniosków: o wydłużenie terminu do wykonania zobowiązania oraz o wykonanie kserokopii tego pełnomocnictwa, co pełnomocnik pozwanej uczyniła. W dniu 24 lutego 2014 r. otrzymała z sądu kserokopię pełnomocnictwa i w dniu 26 lutego listem poleconym przesłała ją do sądu.</p>
      <p>Pełnomocnik pozwanej podniosła, iż została wprowadzona w błąd przez udzielenie jej mylnej informacji przez pracownika sądu. Dodała, iż fakt zamieszkiwania przez pozwaną za granica został przedstawiony w sprzeciwie od nakazu zapłaty i w związku z tym uzyskanie od pozwanej drugiego egzemplarza pełnomocnictwa do niniejszej sprawy w dniach od 8 lutego 2014 r. do 15 lutego 2014 r. było nierealne. Wskazała, iż pozwaną nie reprezentuje profesjonalny pełnomocnik.</p>
      <p>
<strong>
<!-- -->Sąd Okręgowy zważył, co następuje:</strong>
</p>
      <p>Zażalenie pozwanej jest niezasadne.</p>
      <p>Przepis <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 503;art. 503 § 1)">art. 503 § 1 k.p.c.</a> stanowi, że <em>
<!-- -->pismo zawierające sprzeciw wnosi się do sądu, który wydał nakaz zapłaty, a w przypadku nakazu wydanego przez referendarza sądowego - do sądu, przed którym wytoczono powództwo. W piśmie pozwany powinien wskazać, czy zaskarża nakaz w całości, czy w części, przedstawić zarzuty, które pod rygorem ich utraty należy zgłosić przed wdaniem się w spór co do istoty sprawy, oraz okoliczności faktyczne i dowody.</em> Sprzeciw od nakazu zapłaty w postępowaniu upominawczym powinien odpowiadać wymaganiom przewidzianym dla każdego pisma procesowego określonym w przepisach <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 126;art. 127;art. 128)">art. 126–128 k.p.c.</a> Zgodnie z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 128;art. 128 § 1)">art. 128 § 1 k.p.c.</a> <em>
<!-- -->do pisma procesowego należy dołączyć jego odpisy i odpisy załączników dla doręczenia ich uczestniczącym w sprawie osobom, a ponadto, jeżeli w sądzie nie złożono załączników w oryginale, po jednym odpisie każdego załącznika do akt sądowych</em>. Dokument pełnomocnictwa jest załącznikiem o jakim mowa w powołanym przepisie. Obowiązek zaś dołączenia pełnomocnictwa wynika z przepisu <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 89;art. 89 § 1)">art. 89 § 1 k.p.c.</a>, który stanowi, że <em>
<!-- -->pełnomocnik jest obowiązany przy pierwszej czynności procesowej dołączyć do akt sprawy pełnomocnictwo z podpisem mocodawcy lub wierzytelny odpis pełnomocnictwa wraz z odpisem dla strony przeciwnej</em>.</p>
      <p>Sąd Okręgowy podziela stanowisko Sądu Najwyższego wyrażone w postanowieniu z dnia <span class="anon-block">(...)</span>nr <span class="anon-block">(...)</span>w myśl którego <em>
<!-- -->dołączenie do pisma procesowego dokumentu pełnomocnictwa lub jego wierzytelnego odpisu jest, w myśl <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 126;art. 126 § 3)">art. 126 § 3 k.p.c.</a>, warunkiem formalnym, wobec czego w razie niezachowania tego warunku należy wezwać do jego uzupełnienia w zakreślonym terminie, stosownie do <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 130;art. 370)">art. 130, 370 lub 373 k.p.c.</a>
</em> </p>
      <p>Wniesiony przez pełnomocnika pozwanej <span class="anon-block">D. P.</span> sprzeciw od nakazu zapłaty w postępowaniu upominawczym z dnia 2 października 2013 r., będący pierwszą czynnością procesową tego pełnomocnika, nie mógł otrzymać prawidłowego biegu, gdyż nie został dołączony odpis załącznika pisma procesowego - odpis pełnomocnictwa procesowego (k. 52-54). J<em>
<!-- -->eżeli pismo procesowe nie może otrzymać prawidłowego biegu wskutek niezachowania warunków formalnych lub jeżeli od pisma nie uiszczono należnej opłaty, przewodniczący wzywa stronę, pod rygorem zwrócenia pisma, do poprawienia, uzupełnienia lub opłacenia go w terminie tygodniowym</em> (<a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 130;art. 130 § 1)">art. 130 § 1 k.p.c.</a>). Tak też uczyniono w niniejszej sprawie. Pełnomocnik pozwanej została wezwana do złożenia odpisu pełnomocnictwa. Zobowiązanie doręczono pełnomocnikowi pozwanej w sobotę, dnia 8 lutego 2014 r. (k. 75). Termin do wykonania zobowiązania upływał z dniem, który nazwa odpowiada początkowemu dniowi terminu (<a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 165;art. 165 § 1)">art. 165 § 1 k.p.c.</a> w związku z <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 112)">art. 112 k.c.</a>) to jest w sobotę, dnia 15 lutego 2014r. W terminie tym pełnomocnik nie złożyła odpisu pełnomocnictwa. Wprawdzie w dniu 13 lutego 2014 r. pełnomocnik pozwanej wniosła o wykonanie kserokopii pełnomocnictwa procesowego dołączonego do sprzeciwu (k. 72), wnosząc jednocześnie o wydłużenie terminu do wykonania tego zobowiązania (k. 73). Oczywiście wniosek pełnomocnika powódki nie mógł skutkować wydłużeniem terminu określonego w przepisie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 130;art. 130 § 1)">art. 130 § 1 k.p.c.</a>. Jest to termin ustawowy i nie może być skracany ani przedłużany przez Sąd.</p>
      <p>Z powyższego wynika, że termin upłynął bezskutecznie. Przepis zaś <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 504;art. 504 § 1)">art. 504 § 1 k.p.c.</a> stanowi, że <em>
<!-- -->sąd odrzuca sprzeciw wniesiony po upływie terminu lub z innych przyczyn niedopuszczalny albo którego braków pozwany nie usunął w terminie</em>. Ze sformułowania zawartego w treści <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 504;art. 504 § 1)">art. 504 § 1 k.p.c.</a> „sąd odrzuca sprzeciw” wynika, że Sąd I instancji nie miał możliwości jakiegokolwiek innego działania poza obowiązkiem wykonania nakazu sformułowanego przez ustawodawcę.</p>
      <p>Sąd Okręgowy nie znalazł zatem żadnych podstaw do zmiany czy też uchylenia zaskarżonego postanowienia i w oparciu o przepis <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385 k.p.c.</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 397;art. 397 § 2)">art. 397 § 2 k.p.c.</a> oddalił zażalenie pozwanej.</p>
      <p>Na marginesie Sąd Okręgowy wskazuje, że jeżeli rzeczywiście pełnomocnik pozwanej otrzymała pouczenia, które doprowadziły do tego, że spóźniła z uzupełnieniem sprzeciwu, to pozwana ma prawo złożyć wniosek o przywrócenie terminu do wniesienia sprzeciwu. Termin do złożenia wniosku wynosi tydzień od doręczenia niniejszego postanowienia. Wraz z wnioskiem należy złożyć nowy sprzeciw z załącznikami.</p>
      <p>
<em>
<!-- -->
</em>
<span class="anon-block">(...)</span>
</p>
      <p>
<span class="anon-block">(...)</span>
</p>
      <p>
<span class="anon-block">(...)</span>
</p>
      <p>
<span class="anon-block">(...)</span>
</p>
      <p>
<span class="anon-block">(...)</span>
</p>
      <p>
<span class="anon-block">(...)</span>
</p>
      <p>
<span class="anon-block">(...)</span>
</p>
      <p>
<span class="anon-block">(...)</span>
</p>
      <p>
<span class="anon-block">(...)</span>
</p>
      <p>
<span class="anon-block">(...)</span>
</p>
      <p>
<em>
<!-- -->
<span class="anon-block">(...)</span>
</em>
</p>
    </div>
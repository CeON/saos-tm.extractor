<p>Sygn. akt II Ca 24/13</p>
    
    <div>
      <h2>POSTANOWIENIE</h2>
      <p>Dnia 22 lutego 2013 r.</p>
      
      <p>Sąd Okręgowy w Białymstoku II Wydział Cywilny Odwoławczy</p>
      <p>w składzie:</p>
      <table>
        <colgroup>
          <col width="167"/>
          <col width="431"/>
        </colgroup>
        <tr>
          <td>
            <p>Przewodniczący:</p>
          </td>
          <td>
            <p>SSO Urszula Wynimko</p>
          </td>
        </tr>
        <tr>
          <td>
            <p>Sędziowie:</p>
          </td>
          <td>
            <p>SSO Barbara Puchalska</p>
            <p>SSR del. Jolanta Klimowicz-Popławska (spr.)</p>
          </td>
        </tr>
        <tr>
          <td>
            <p>Protokolant:</p>
          </td>
          <td>
            <p>st. sekr. sądowy Zofia Szczęsnowicz</p>
          </td>
        </tr>
      </table>
      <p>po rozpoznaniu w dniu 22 lutego 2013 r. w Białymstoku</p>
      <p>na rozprawie sprawy z wniosku <span class="anon-block">P. R.</span>
</p>
      <p>z udziałem <span class="anon-block">R. R. (1)</span>
</p>
      <p>o rozgraniczenie nieruchomości</p>
      <p>na skutek apelacji uczestnika postępowania</p>
      <p>od postanowienia Sądu Rejonowego w Bielsku Podlaskim</p>
      <p>z dnia 19 listopada 2012 r. sygn. akt I Ns 203/12</p>
      <p>
<strong>
<!-- -->postanawia:</strong>
</p>
      
      <p>
        <strong>
<!-- -->oddalić apelację.</strong>
</p>
    </div>
    <div>
      <h2>UZASADNIENIE</h2>
      <p>Wnioskodawca <span class="anon-block">P. R.</span> wniósł o rozgraniczenie działki położonej we wsi <span class="anon-block">H.</span>, gmina <span class="anon-block">B.</span> o <span class="anon-block">numerze geodezyjnym (...)</span> o powierzchni 9,68 ha w ten sposób, aby przebieg granicy z nieruchomością oznaczoną <span class="anon-block">numerem geodezyjnym (...)</span> o powierzchni 13,03 ha stanowiącą własność <span class="anon-block">R. R. (1)</span> ustalić według aktualnego stanu prawnego, oznaczonego na szkicu graficznym biegłego sądowego z zakresu geodezji <span class="anon-block">D. S.</span> – linią koloru czarnego – łączącą punkty graniczne <span class="anon-block"> (...)</span>-0596a. Alternatywnie podnosił, że linia graniczna powinna przebiegać zgodnie z linią z rozgraniczenia z 1970 r. oznaczonego na szkicu graficznym biegłego sądowego z zakresu geodezji <span class="anon-block">D. S.</span> – linią koloru pomarańczowego – łączącą punkty graniczne 614r-613r-612r-602r-615r-616r-617r-607r-<span class="anon-block"> (...)</span>. Wnosił o zasądzenie od uczestnika postępowania połowy kosztów postępowania rozgraniczonego, w tym kosztów poniesionych w toku postępowania administracyjnego.</p>
      <p>Uczestnik postępowania <span class="anon-block">R. R. (1)</span> przychylił się do wniosku co do zasady i wnosił o dokonanie rozgraniczenia według stanu posiadania na gruncie wskazanej w opinii biegłego z zakresu geodezji <span class="anon-block">D. S.</span> jako linia niebieska biegnąca między punktami 28-00.</p>
      <p>Sąd Rejonowy w Bielsku Podlaskim postanowieniem z dnia 19.11.2012 r. rozgraniczył nieruchomość położoną w obrębie wsi <span class="anon-block">H.</span>, gmina <span class="anon-block">B.</span> oznaczoną nr geod. <span class="anon-block">(...)</span>o powierzchni 9,68 ha, stanowiącej przedmiot własności wnioskodawcy <span class="anon-block">P. R.</span>, dla której nieruchomości Sąd Rejonowy w Bielsku Podlaskim, V Wydział Ksiąg Wieczystych prowadzi <span class="anon-block">księgę wieczystą Kw (...)</span> z nieruchomością położoną w obrębie wsi <span class="anon-block">H.</span>, gmina <span class="anon-block">B.</span> oznaczoną nr geod. <span class="anon-block">(...)</span> o powierzchni 13,03 ha, dla której nieruchomości Sąd Rejonowy w Bielsku Podlaskim, V Wydział Ksiąg Wieczystych prowadzi <span class="anon-block">księgę wieczystą Kw (...)</span> stanowiącej przedmiot własności <span class="anon-block">R. R. (1)</span> w ten sposób, że ustalił przebieg granicy zgodnie ze szkicem granicznym biegłego z zakresu geodezji <span class="anon-block">D. S.</span> (k. 164) stanowiącym integralną część niniejszego orzeczenia według linii koloru pomarańczowego łączącej punkty graniczne 614r- 613r- 612r- 602r- 615r- 616r- 617r- 607r- <span class="anon-block"> (...)</span> (pkt I), rozstrzygając o kosztach postępowania (pkt II) i nieuiszczonych kosztach sądowych (pkt III).</p>
      <p>Sąd I instancji ustalił, iż postanowieniem z dnia 29.04.2011 r. Wójt Gminy <span class="anon-block">B.</span> wszczął na wniosek <span class="anon-block">P. R.</span> postępowanie rozgraniczeniowe w odniesieniu do granic nieruchomości oznaczonej <span class="anon-block">numerem geodezyjnym (...)</span> położonej we wsi <span class="anon-block">H.</span>, gmina <span class="anon-block">B.</span> z nieruchomością sąsiednią oznaczoną <span class="anon-block">numerem geodezyjnym (...)</span> stanowiącą własność <span class="anon-block">R. R. (1)</span>. Następnie w dniu 7.06.2011 r. dokonano czynności ustalenia przebiegu granic przedmiotowych nieruchomości. W ich toku uczestnik postępowania <span class="anon-block">R. R. (1)</span> nie zgodził się z linią wskazaną przez geodetę <span class="anon-block">L. N.</span> podnosząc, że aby ustalić prawidłowo granice działek należy ustalić granicę jego działki z <span class="anon-block">działką numer (...)</span>. Wnioskodawca ponosił z kolei, że jego zdaniem granica między nieruchomościami powinna przebiegać w linii prostej. Sąd Rejonowy wskazał, iż niezabudowana nieruchomość rolna oznaczona <span class="anon-block">numerem geodezyjnym (...)</span> o powierzchni 9,68 ha, położona we wsi <span class="anon-block">H.</span>, gmina <span class="anon-block">B.</span> – aktualnie stanowi własność <span class="anon-block">P. R.</span>, nabytą na podstawie umowy darowizny z dnia 1.03.2008 r. dokonanej przez jego rodziców. Ojciec wnioskodawcy stał się właścicielem tej działki na mocy umowy przekazania własności gospodarstwa rolnego z dnia 19.07.1979 r., kiedy przejął ją jako część gospodarstwa rolnego po swoim ojcu, który nabył jej własność z mocy prawa na podstawie aktu własności ziemi nr <span class="anon-block"> (...)</span>457/513/75 z dnia 17.02.1975 r. Dla w/w nieruchomości prowadzona jest przez Sąd Rejonowy w Bielsku Podlaskim V Wydział Ksiąg Wieczystych <span class="anon-block">Księga Wieczysta KW nr (...)</span>, w której w dziale II wpisany jest <span class="anon-block">P. R.</span>. Właścicielem sąsiedniej niezabudowanej nieruchomości rolnej oznaczonej <span class="anon-block">numerem geodezyjny (...)</span> o powierzchni 13,03 ha jest <span class="anon-block">R. R. (1)</span>, który nabył ją od swojego ojca w 1998 r., zaś ten ostatni wraz z żoną byli jej wyłącznymi właścicielami od 14.07.1979 r., kiedy przejął ją wraz z gospodarstwem rolnym po swoich rodzicach. Rodzice i dziadkowie uczestnika postępowania byli już wcześniej współwłaścicielami przedmiotowej nieruchomości na mocy aktu własności ziemi z dnia 26.02.1975 r. Nr <span class="anon-block"> (...)</span>457/589/75. Dla powyższej nieruchomości Sąd Rejonowy w Bielsku Podlaskim V Wydział Ksiąg Wieczystych prowadzi księgę wieczystą Kw Bil <span class="anon-block"> (...)</span>, w której w dziale II wpisany jest <span class="anon-block">R. R. (1)</span>. <span class="anon-block"> (...)</span> oznaczone numerami geodezyjnymi: <span class="anon-block">(...)</span>i <span class="anon-block">(...)</span> były już przedmiotem postępowania rozgraniczonego wszczętego na wniosek <span class="anon-block">W. R.</span> w 1970 r. Postanowieniem z dnia 30.11.1970 r. Sąd Powiatowy w <span class="anon-block">B.</span> dokonał rozgraniczenia nieruchomości położonej w <span class="anon-block">H.</span> oznaczonej numerem <span class="anon-block">(...)</span> stanowiącej własność <span class="anon-block">W. R.</span> z nieruchomością <span class="anon-block">J. R.</span> numer <span class="anon-block">(...)</span>ustalając przebieg linii granicznej pomiędzy nieruchomościami zgodnie z dotychczasowym stanem posiadania, czyli liniami koloru czarnego na szkicu biegłego <span class="anon-block">E. N.</span>. Na szkicu biegłego z zakresu geodezji linia graniczna ustalona powyższym postanowieniem została oznaczona kolorem pomarańczowym, a jako załącznik do opinii biegły dołączył szkic z rozgraniczenia z 1970 r.</p>
      <p>Sąd Rejonowy na podstawie analizy <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 153)">art. 153 k.c.</a> wskazał na kryteria rozgraniczenia, a następnie stwierdził, iż pierwotnym dokumentem określającym stan prawny przebiegu granic działek objętych wnioskiem o rozgraniczenie był stan w trakcie pomiarów i klasyfikacji gruntów z 1961 r. stanowiący załącznik do opinii biegłego <span class="anon-block">D. S.</span>. Do ewidencji gruntów została przyjęta linia oznaczona na szkicu biegłego jako linia koloru czarnego łączącą punkty graniczne <span class="anon-block"> (...)</span>-0596a. Stan taki funkcjonuje w ewidencji gruntów do chwili obecnej, gdyż zmiany wynikające z postanowienia Sądu Powiatowego z 1970 r. nie zostały w operacie ewidencji gruntów dokonane. W stosunku do <span class="anon-block">działek numer (...)</span> wydano akty własności ziemi. W sprawie było oczywiste, że granicą prawną nieruchomości jest linia graniczna określona postanowieniem Sądu Powiatowego w <span class="anon-block">B.</span> z dnia 30.11.1970 r., pomimo, iż orzeczenie to nie było postawą zmian w operacie gruntów po 1970 r. Wskazując na przepis <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 365)">art. 365 k.p.c.</a> Sąd Rejonowy uznał, że rozgraniczenie przedmiotowych nieruchomości przez Sąd Powiatowy w <span class="anon-block">B.</span> w 1970 r. ukonstytuowało stan prawny nieruchomości. Dokonując rozgraniczenia w 1970 r. ustalono przebieg granicy według stanu korzystania na gruncie, a nie danych z ewidencji gruntów. Pierwotnie granica między nieruchomościami była ustalona właśnie w ten sposób, jednakże postanowienie Sądu Powiatowego z dnia 29.06.1970 r. zostało uchylone postanowieniem Sądu Wojewódzkiego w Białymstoku z dnia 10.09.1970 r. Sąd Rejonowy w związku z tym stwierdził, iż decydujące znaczenie w sprawie miała okoliczność, iż stan posiadania obu właścicieli nieruchomości określony postanowieniem z dnia 30.11.1970 r. został usankcjonowany jako granica prawna. Sąd I instancji dodał, iż w sytuacji, gdy tytuły własności gruntów objętych sporem wynikają z aktów własności ziemi rzeczą Sądu jest ustalenie czy granice wskazane w powyższych aktach odzwierciedlały rzeczywisty stan posiadania samoistnego w dniu 4.11.1971 r. Sąd Rejonowy uwzględnił wnioski zawarte w opinii biegłego z zakresu geodezji <span class="anon-block">D. S.</span>, który wskazał na szkicu granicznym oznaczenie nieruchomości, aż cztery linie graniczne, z tym, że najistotniejsze znaczenie miała linia graniczna określona orzeczeniem sądu z 1970 r. Linia ta oznaczona na szkicu biegłego kolorem pomarańczowym odbiega, szczególnie w największym łuku, od stania posiadania na gruncie oznaczonego na szkicu linią koloru niebieskiego. Sąd Rejonowy stwierdził, iż materiał dowodowy zgromadzony w sprawie, w tym zeznania świadków, nie pozwalał uznać zasadności stanowiska uczestnika postępowania, że stan posiadania odzwierciedla stan prawny powstały na skutek długotrwałego użytkowania, uwzględniając, iż na nim spoczywał ciężar dowodu. Sąd I instancji wskazał, iż uczestnik postępowania nie wykazał, że stan prawny określony orzeczeniem sądu, a następnie stanem na datę 4.11.1971 r., kiedy zostały wydane akty własności ziemi na obie działki uległ zmianie. Sąd Rejonowy zaznaczył, iż stan posiadania jako kryterium według którego rozgraniczenia dokonał Sąd w 1970 r. w dacie 4.11.1971 r., z uwagi na niewielki upływ, czasu nie mógł ulec zmianie. Okoliczność, że obecny stan posiadania uczestnika postępowania jest inny, w ocenie Sądu I instancji jest następstwem sukcesywnego, stałego „przyorywania miedzy” w kierunku działki wnioskodawcy. Wskazując na przesłanki konieczne do stwierdzenia zasiedzenia oraz mając na uwadze zebrany w sprawie materiał dowodowy, Sąd Rejonowy stwierdził brak podstaw do uznania, że uczestnik postępowania nabył część działki o nr geod <span class="anon-block">(...)</span>w drodze zasiedzenia. Reasumując Sąd I instancji przyjął, że w realiach niniejszej sprawy stanem prawnym jest stan, jaki powstał w trakcie postępowania rozgraniczeniowego zakończonego postanowieniem Sądu Powiatowego w <span class="anon-block">B.</span> z dnia 30.11.1970 r., odzwierciedlającego stan faktyczny na gruncie jaki istniał na datę 4.11.1971 r. Sąd I instancji ostatecznie uznał, że linią graniczną, zgodną ze stanem prawnym jest linia oznaczona na szkicu biegłego sądowego <span class="anon-block">D. S.</span> kolorem pomarańczowym pomiędzy punktami 614r-613r-612r-602r-615r-616r-617r-607r-<span class="anon-block"> (...)</span> (k. 164). O kosztach postępowania Sąd Rejonowy rozstrzygnął na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 520;art. 520 § 1)">art. 520 § 1 k.p.c.</a> w tym o kosztach postępowania rozgraniczeniowego poniesionych przez wnioskodawcę.</p>
      <p>
<strong>
<!-- -->Apelację od postanowienia w zakresie punktu I wniósł uczestnik postępowania zarzucając: </strong>
</p>
      
        
        <p>I. 
        <strong>
<!-- -->naruszenie przepisów prawa materialnego, a mianowicie <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 153)">art. 153 k.c.</a> w zw. z <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 172)">art. 172 k.c.</a> poprzez jego błędną wykładnię i przyjęcie, że granicy gruntów nie można stwierdzić i ustalić według ostatniego stanu posiadania, a w przypadku, gdyby takiego stanu nie można było stwierdzić – błędne ustalenie granicy i błędne niestwierdzenie spełnienia przesłanek do zasiedzenia przez uczestnika części nieruchomości wnioskodawcy w oparciu o możliwość uwzględnienia wszelkich okoliczności zawartych w aktach sprawy,</strong>
</p>
      
      
        
        <p>II. 
        <strong>
<!-- -->naruszenie przepisów postępowania, które miało wpływ na wynik sprawy, a mianowicie:</strong>
</p>
      
      
        
        <p>1. 
        
    <strong>
<!-- -->
      <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 232)">art. 232</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 3)">art. 3</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 227)">art. 227 k.p.c.</a> w zw. z <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 6)">art. 6 k.c.</a> i <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 153)">art. 153 k.c.</a> poprzez przyjęcie, że uczestnik postępowania nie udowodnił stanu posiadania części nieruchomości wnioskodawcy o nr geod. <span class="anon-block">(...)</span>w granicy określonej na szkicu graficznym granicy pomiędzy <span class="anon-block">działkami nr (...)</span> jako obecna granica użytkowania i oznaczonej kolorem niebieskim – stanowiącym załącznik do opinii biegłego sądowego z zakresu geodezji <span class="anon-block">D. S.</span>, chociaż przeprowadzone w sprawie dowody na taki stan posiadania wskazują. Sąd I instancji tym samym błędne przeprowadził ocenę jurydyczną w tym zakresie,</strong>
  </p>
      
      
        
        <p>2. 
        <strong>
<!-- -->
<a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 231)">art. 231 k.p.c.</a> i <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 232)">art. 232 k.p.c.</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 3)">art. 3</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 227)">art. 227 k.p.c.</a> w zw. z <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 6)">art. 6 k.c.</a> i <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 153)">art. 153 k.c.</a> poprzez przyjęcie, iż obecny stan posiadania jest następstwem stałego „przyorywania miedzy” przez uczestnika w kierunku działki wnioskodawcy, w oparciu o sprzeczne i nawzajem wykluczające się zeznania <span class="anon-block">J. R.</span> – ojca wnioskodawcy, chociaż zgromadzone w sprawie dowody tego nie potwierdzają,</strong>
</p>
      
      
        
        <p>3. 
        
    <strong>
<!-- -->
    
      <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 232)">art. 232</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 3)">art. 3</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 227)">art. 227 k.p.c.</a> w zw. z <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 6)">art. 6 k.c.</a> i <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 153)">art. 153 k.c.</a> w zw. z <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 172)">art. 172 k.c.</a> poprzez przyjęcie, że uczestnik postępowania nie przedstawił dowodów na potwierdzenie samoistnego posiadania części działki o nr geod. <span class="anon-block">(...)</span> do granicy oznaczonej na szkicu graficznym kolorem niebieskim przez wymagany przez ustawę okres 30 lat, mimo iż zgromadzone w sprawie dowody dają podstawę do uznania samoistnego posiadania przez uczestnika tej części działki o nr geod. <span class="anon-block">(...)</span>,</strong>
  </p>
      
      
        
        <p>4. 
        <strong>
<!-- -->
<a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 231;art. 233;art. 233 § 1)">art. 231 i art. 233 § 1 k.p.c.</a> oraz <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 328;art. 328 § 2)">art. 328 § 2 k.p.c.</a> poprzez nieuznanie ustalonych faktów mających istotne znaczenie dla rozstrzygnięcia sprawy, mimo iż wniosek taki można wyprowadzić z innych ustalonych dowodów, przekroczenie granic swobodnej oceny dowodów przeprowadzonych w sprawie, dokonanej wybiórczo, wbrew zasadom logiki i doświadczenia życiowego polegającej na błędnym przyjęciu iż:</strong>
</p>
      
      
        
        <p>a) 
        <strong>
<!-- -->obecny stan posiadania uczestnika postępowania jest inny niż w dacie rozgraniczenia z 1970 r. oraz w dacie 4.11.1971 r. i jest następstwem sukcesywnego, stałego przyorywania miedzy w kierunku działki wnioskodawcy w oparciu o zeznania <span class="anon-block">J. R.</span> – ojca wnioskodawcy, mimo istnienia dowodów – zeznań stron i świadków oraz dokumentów zgromadzonych w sprawie świadczących przeciwnie do oceny Sądu I instancji, </strong>
</p>
      
      
        
        <p>b) 
        
    <strong>
<!-- -->
       w świetle przeprowadzonych w sprawie dowodów brak jest podstaw do uznania, iż uczestnik postępowania <span class="anon-block">R. R. (1)</span> nabył część działki o nr geod. <span class="anon-block">(...)</span>w drodze zasiedzenia, a miedza między działkami wnioskodawcy i uczestnika znajdowała się w takim położeniu jak określona postanowieniem sądu z dnia 30.11.1970 r., podczas gdy z materiału dowodowego: opinii biegłego, materiałów graficznych zawartych we wnioskach o przyznanie płatności do Agencji Restrukturyzacji i Modernizacji Rolnictwa za lata 2005 – 2012, akt sprawy Ns I 417/70 dołączone do sprawy zawierających – akta techniczne (zał. 1,2,3 wykazu zmian gruntowych), protokół z oględzin z dnia 11.05.1970 r., pismo <span class="anon-block">S. R.</span> i spisane zeznania świadków <span class="anon-block">B. W.</span> <span class="anon-block">R.</span> , dowodzą przeciwnie do ustaleń i oceny Sądu I instancji.</strong>
  </p>
      
      <p>
        <strong>
<!-- -->Wskazując na powyższe zarzuty wniósł o:</strong>
</p>
      <p>
    <strong>
<!-- -->
    
      1) zmianę pkt. I zaskarżonego postanowienia poprzez orzeczenie o rozgraniczeniu nieruchomości położonej w obrębie wsi <span class="anon-block">H.</span>, gmina <span class="anon-block">B.</span> oznaczonej nr geod. <span class="anon-block">(...)</span>o powierzchni 9,68 ha, stanowiącej przedmiot własności wnioskodawcy <span class="anon-block">P. R.</span>, dla której nieruchomości Sąd Rejonowy w Bielsku Podlaskim V Wydział Ksiąg Wieczystych prowadzi Księgę Wieczystą Kw Bil <span class="anon-block"> (...)</span> z nieruchomością położoną w obrębie wsi <span class="anon-block">H.</span>, gmina <span class="anon-block">B.</span> oznaczoną nr geod. <span class="anon-block">(...)</span>o powierzchni 13,03 ha , dla której nieruchomości Sąd Rejonowy w Bielsku Podlaskim V Wydział Ksiąg Wieczystych prowadzi <span class="anon-block">Księgę Wieczystą Kw (...)</span>, stanowiącej przedmiot własności <span class="anon-block">R. R. (1)</span> w ten sposób, że ustala przebieg granicy zgodnie ze szkicem graficznym biegłego z zakresu geodezji <span class="anon-block">D. S.</span> (k. 164) stanowiącym integralną część niniejszego orzeczenia według linii koloru niebieskiego łączącej punkty graniczne <span class="anon-block"> (...)</span>-6-5-4-3-7-8-9-10-11-12-13-14-15-16-17-18-19-20-21-22-23-24-25-26-27-28,</strong>
  </p>
      <p>
<strong>
<!-- -->2) zasądzenie na rzecz powoda kosztów procesu za II instancję, w tym kosztów<br/>zastępstwa procesowego według norm przepisanych w postępowaniu przed Sądem Okręgowym, ewentualnie:</strong>
</p>
      <p>
<strong>
<!-- -->3) uchylenie pkt. I zaskarżonego postanowienia i przekazanie sprawy Sądowi I instancji do ponownego rozpoznania z pozostawieniem temu Sądowi rozstrzygnięcia o kosztach postępowania apelacyjnego.</strong>
</p>
      
      <p>
        <strong>
<!-- -->Sąd Okręgowy ustalił i zważył, co następuje:</strong>
</p>
      
      <p>
<strong>
<!-- --> Apelacja nie zasługiwała na uwzględnienie.</strong>
</p>
      <p>Wbrew twierdzeniom skarżącego Sąd Rejonowy w sposób wszechstronny i wyczerpujący przeanalizował okoliczności faktyczne sprawy, zgromadzone dowody i dokonał prawidłowej oceny prawnej, którą Sąd Okręgowy w pełni aprobuje.</p>
      <p>Sąd I instancji nie naruszył w szczególności przepisów materialnych, słusznie przeprowadzając rozgraniczenie nieruchomości objętych wnioskiem według kryterium stanu prawnego nieruchomości, a nie jak się tego domagał skarżący, przy uwzględnieniu ostatniego spokojnego stanu posiadania.</p>
      <p>Należy podkreślić, że kryteria rozgraniczenia nieruchomości zostały precyzyjnie określone w ustawie i mają zastosowanie w takiej kolejności, w jakiej zostały wymienione w <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 153)">art. 153 kc.</a> Niezbędne zatem jest w pierwszej kolejności badanie stanu prawnego nieruchomości, w dalszej ostatniego spokojnego stanu posiadania, a następnie wszelkich okoliczności, które mogły uzasadniać korektę przebiegu granic. Jak wskazuje się w orzecznictwie zasadą jest, że kryterium następne bierze się pod rozwagę dopiero wówczas, gdy poprzedzające nie daje dostatecznych podstaw do wyznaczenia granicy. Waga kolejnych kryteriów nie jest równa, a ich wzajemne wyłączanie się wyklucza sytuację, w której przy ustaleniu stanu prawnego nieruchomości, wbrew temu stanowi, stosuje się kolejne kryterium rozgraniczenia w postaci posiadania, czy wszelkich okoliczności. Nie budzi również wątpliwości, że przez stan prawny, według którego przede wszystkim ustala się granice między nieruchomościami, rozumie się także zasiedzenie przygranicznych pasów ziemi (por. postanowienie SN z dnia 24 sierpnia 2011 roku, IV CSK 596/10, Lex nr 1129157; postanowienie SN z dnia 3 września 1981 roku, III CRN 171/81, OSNC 1982/4/153; postanowienie SN z dnia 10 lipca 1980 roku, III CRN 103/80, niepubl; postanowienie SN z dnia 26 kwietnia 1967 roku, III CR 424/66, OSNC 1967/11/206).</p>
      <p>Słusznie zatem Sąd Rejonowy przyjął, że prawną granicą nieruchomości oznaczonych numerem <span class="anon-block">(...)</span> i <span class="anon-block">(...)</span> jest linia graniczna określona postanowieniem Sądu Powiatowego w <span class="anon-block">B.</span> z dnia 30 listopada 1970 roku w sprawie Ns I 417/70, która została przyjęta, jak wprost wynika z sentencji orzeczenia, zgodnie z dotychczasowym stanem posiadania na gruncie. Powyższe było o tyle istotne, że powołana granica odzwierciedlająca stan posiadania z listopada 1970 roku, z uwagi na krótki upływ czasu, była też aktualna na dzień 4 listopada 1971 roku, który był decydujący z punktu widzenia wydanych aktów własności ziemi stwierdzających nabycie <span class="anon-block">działek (...)</span> przez poprzedników prawnych wnioskodawcy i uczestnika postępowania z mocy prawa.</p>
      <p>Wbrew zarzutom skarżącego, w ramach badania stanu prawnego przedmiotowych nieruchomości Sąd Rejonowy prawidłowo przeanalizował też, czy granica prawna ustalona w postanowieniu Sądu Powiatowego z dnia 30 listopada 1970 roku nie uległa modyfikacji na skutek zasiedzenia przygranicznego pasa gruntu. Jak bowiem wynika z treści opinii biegłego z zakresu geodezji, aktualny stan posiadania na gruncie zaznaczony na szkicu granicznym załączonym do opinii kolorem niebieskim wskazuje, że nastąpiło przesunięcie tej granicy w stosunku do linii, według której rozgraniczono nieruchomości w 1970 roku, a która na szkicu została przez biegłego oznaczona kolorem pomarańczowym. Powyższa okoliczność wymaga szczególnego zaakcentowania, bowiem przeważająca część argumentów zawartych w apelacji opiera się na twierdzeniu, że stan posiadania na gruncie od roku 1970 do daty orzekania w niniejszej sprawie nie uległ zmianie. O tym, że jest przeciwnie świadczą dobitnie dwie różne linie wykreślone przez biegłego, pierwsza, według której przebiegała prawna granica między nieruchomościami w roku 1970 (kolor pomarańczowy), a która była wytyczona według kryterium posiadania i druga, obrazująca aktualny stanu posiadania (kolor niebieski).</p>
      <p>Należy zgodzić się ze stanowiskiem Sądu Rejonowego, iż przeprowadzone w sprawie dowody nie wykazały by spełnione zostały przesłanki z <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 172)">art. 172 kc</a> warunkujące zasiedzenie spornego pasa gruntu przez uczestnika postępowania. O ile z jednej strony nie budzi wątpliwości, że uczestnik postępowania aktualnie pozostaje w posiadaniu tego pasa gruntu (wyznaczony w opinii biegłego przez linie koloru pomarańczowego i niebieskiego), to brak jest dowodów, że obszar ten pozostawał w samoistnym posiadaniu jego i jego poprzedników prawnych przez okres 30 lat wymagany do stwierdzenia nabycia własności nieruchomości przez zasiedzenie.</p>
      <p>Wprawdzie zeznający w sprawie świadkowie w większości wskazywali w sposób ogólnikowy, że stan posiadania jest niezmienny od lat, na którą to okoliczność powołuje się skarżący w apelacji, to jednak dowód w postaci opinii biegłego z zakresu geodezji przeczy tym twierdzeniom, ewidentne jest bowiem, że granica określona w postanowieniu Sądu Powiatowego w <span class="anon-block">B.</span> z dnia 30 listopada 1970 roku nie pokrywa się z aktualnym stanem posiadania na gruncie . Za istotne w tym względzie należy uznać zeznania świadka <span class="anon-block">J. R.</span>, który podał, że uczestnik i jego poprzednik prawny na przestrzeni lat, w tym w okresie od 1970 roku, przesuwał granicę kosztem nieruchomości wnioskodawcy, przeorywał miedzę. Podkreślenia wymaga, że świadek wskazał ponadto, że w 2008 roku uczestnik w sposób istotny zmienił przebieg tej granicy, „wyorał starą łąkę i po swojemu ustalał miedzę”, doszło między stronami do konfliktu, interweniowała policja (k. 69 verte).</p>
      <p>Powyższe okoliczności nie dają podstaw do przyjęcia, że sporny pas gruntu pozostawał w samoistnym posiadaniu uczestnika i jego poprzedników prawnych przez wymagany okres 30 lat. Na aprobatę zasługuje stanowisko wyrażone przez Sąd Rejonowy, że obecny stan posiadania na gruncie jest wynikiem sukcesywnego, stałego przesuwania granicy kosztem działki wnioskodawcy. Oceny tego stanu rzeczy nie zmienia twierdzenie skarżącego zawarte w apelacji, że stopniowe przeorywanie miedzy w kierunku działki wnioskodawcy nie było fizycznie możliwe ze względu na przebieg miedzy wyznaczony przez rosnące na niej drzewa i las. Jak wynika z treści protokołu oględzin przedmiotowych nieruchomości drzewa i las znajdują się w dalszej części miedzy w kierunku północnym, nie zaś na łuku wygiętym w kierunku zachodnim, w której to części granica na gruncie w największym stopniu odbiega od granicy wyznaczonej orzeczeniem Sądu Powiatowego w <span class="anon-block">B.</span> z dnia 30 listopada 1970 roku.</p>
      <p>Oceniając zgromadzone w sprawie dowody Sąd Rejonowy prawidłowo przyjął, że brak jest podstaw do stwierdzenia zasiedzenia spornego pasa gruntu przez uczestnika postępowania, stan prawny przedmiotowych nieruchomości nie budzi wątpliwości i finalnie zasadne jest rozgraniczenie nieruchomości wg. granicy prawnej z 1970 roku. Dokonana przez Sąd I instancji ocena materiału dowodowego, wbrew twierdzeniom skarżącego, nie może być uznana za dowolną. Sąd ten w sposób wszechstronny i wyczerpujący zbadał zgromadzone w sprawie dowody, zgodnie z zasadami logiki i doświadczenia życiowego rozważył materiał dowodowy jako całość i na tej podstawie wywiódł trafne wnioski, nie naruszając przy tym przepisów procesowych, co bezzasadnie zarzuca skarżący. Raz jeszcze należy podkreślić, że zarzuty uczestnika postępowania, co do uchybienia przez Sąd Rejonowy szeregu przepisom <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 ()">kodeksu postępowania cywilnego</a>, skarżący opiera na błędnym przekonaniu o pierwszoplanowej wadze kryterium stanu posiadania przy rozgraniczaniu nieruchomości, co jak wyżej wykazano pozostaje w sprzeczności z prawidłową wykładnią przepisu <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 153)">art. 153 kc.</a> Kolejną kwestią jest mylne stanowisko skarżącego co do rzekomego udowodnienia przez uczestnika zakresu posiadania spornego pasa gruntu przez wymagany do zasiedzenia okres. Sąd Okręgowy przychyla się w tym względzie do oceny Sądu I instancji, iż w niniejszej sprawie nie zostały zaprezentowane żadne dowody wykazujące, od jakiej daty rozpoczęło się samoistne posiadanie przez uczestnika, czy jego poprzednika prawnego przedmiotowego pasa gruntu w takim zakresie, w jakim uczestnik korzysta z niego aktualnie i potwierdzające, że okres tego posiadania objął 30 lat.</p>
      <p>Uznając zatem argumenty zawarte w apelacji za bezzasadne, a zaskarżone postanowienie za prawidłowe i odpowiadające prawu, Sąd Okręgowy na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385 kpc</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 13;art. 13 § 2)">art. 13 § 2 kpc</a> oddalił apelację.</p>
    </div>
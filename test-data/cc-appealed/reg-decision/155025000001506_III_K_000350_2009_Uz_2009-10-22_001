<p>Sygn. akt III K 350/09</p>
    <div>
      <h2>POSTANOWIENIE</h2>
      <p>Dnia 22 października 2009 r.</p>
      <p>
<strong>
<!-- -->Sąd Okręgowe we Wrocławiu III Wydział Karny, w składzie:</strong>
</p>
      <p>Przewodniczący: Sędzia SO Mariusz Wiązek</p>
      <p>Protokolant: Adam Firuta</p>
      <p>Prokurator Prokuratury Rejonowej Tomasz Kozioł</p>
      <p>Po rozpoznaniu sprawy skazanego <strong>
<!-- -->
<span class="anon-block">M. P.</span>
</strong>
</p>
      <p>z wniosku ww. z dnia 21 września 2009 r. (data wpływu)</p>
      <p>w przedmiocie wydania wyroku łącznego</p>
      <p>na podstawie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 572)">art. 572 k.p.k.</a>
</p>
      
      <p>
        <strong>
<!-- -->Postanawia</strong>
</p>
      
        
        <p>I. 
        Na podstawie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 572)">art. 572 k.p.k.</a> umorzyć postępowanie w sprawie o wydanie wyroku łącznego;</p>
      
      
        
        <p>II. 
        Zasądzić od Skarbu Państwa na rzecz adw. Grzegorza Knutera kwotę 146,40 zł. brutto tytułem nieopłaconej obrony z urzędu;</p>
      
      
        
        <p>III. 
        Kosztami postępowania o wydanie wyroku łącznego obciążyć Skarb Państwa.</p>
      
    </div>
    <div>
      <h2>UZASADNIENIE</h2>
      <p>
<span class="anon-block">M. P.</span> został skazany:</p>
      
        
        <p>I. 
        prawomocnym wyrokiem Sądu Rejonowego dla Wrocławia Śródmieście z 20 kwietnia 2005 r. w sprawie V K 83/04 za czyn z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 286;art. 286 § 1)">art. 286 § 1 k.k.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 64;art. 64 § 1)">art. 64 § 1 k.k.</a> popełniony w okresie od 22 marca 2002 r. do 6 kwietnia 2002 r., na karę 2 (dwóch) lat pozbawienia wolności z warunkowym zawieszeniem jej wykonania na okres próby lat 5, której to wykonanie zarządzono postanowieniem Sądu Rejonowego dla Wrocławia Fabrycznej z dnia 13 listopada 2008 r.;</p>
      
      
        
        <p>II. 
        prawomocnym wyrokiem Sądu Okręgowego we Wrocławiu z dnia 25 lutego 2008 r. w sprawie III K 384/07, zmienionym następnie wyrokiem Sądu Apelacyjnego we Wrocławiu z dnia 18 czerwca 2008 r. w sprawie II AKa 133/08 za czyn z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 197;art. 197 § 1)">art. 197 § 1 k.k.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 157;art. 157 § 1)">art. 157 § 1 k.k.</a> popełniony w dniu 11 sierpnia 2007 r., na karę 4 (czterech) lat i 6 (sześciu) miesięcy pozbawienia wolności;</p>
      
      <p>W dniu 21 września 2009 r. do tut. Sądu wpłynął wniosek skazanego o wydanie wyroku łącznego obejmującego opisane powyżej wyroki.</p>
      <p>
<strong>
<!-- -->Sąd zważył, iż powyższy wniosek skazanego nie zasługuje na uwzględnienie.</strong>
</p>
      <p>W ocenie Sądu brak jest przesłanek do połączenia kar orzeczonych wobec skazanego odnośnie spraw V K 83/04 – Sądu Rejonowego dla Wrocławia Śródmieście, III K 384/07 – Sądu Okręgowego we Wrocławiu, a tym samym do wydania wyroku łącznego.</p>
      <p>Zważyć należy, iż wyrok łączny to instytucja karnoprocesowa, której zadaniem jest realizacja prawa karnego materialnego w zakresie kary łącznej wobec osoby prawomocnie skazanej wyrokami różnych sądów na kary tego samego rodzaju lub inne podlegające połączeniu.</p>
      <p>Zgodnie z dyspozycją <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 85)">art. 85 k.k.</a> jeżeli sprawca popełnił dwa lub więcej przestępstw, zanim zapadł pierwszy wyrok, chociażby nieprawomocny, co do któregokolwiek z tych przestępstw i wymierzono za nie kary tego samego rodzaju, sąd orzeka karę łączną, biorąc za podstawę kary z osobna wymierzone za zbiegające się przestępstwa. Z powyższego wynika zatem, że potrzeba wydania wyroku łącznego zachodzi wówczas, gdy sprawca przed datą pierwszego wyroku skazującego popełnił wiele przestępstw, ale z różnego rodzaju przyczyn nie został za nie skazany jednym wyrokiem, lecz wieloma wyrokami. Rodzi to konieczność w wyroku łącznym, takiego łączenia kar orzeczonych za poszczególne przestępstwa, jakie miałoby miejsce, gdyby sprawy o te przestępstwa były rozpoznawane w jednym postępowaniu, a więc łączenia je w taki sposób, w jaki zostałyby połączone w pierwszym wyroku skazującym. Oznacza to, że granicą wyznaczającą możliwość łączenia kar w wyroku łącznym jest data wydania pierwszego wyroku skazującego.</p>
      <p>Tymczasem z analizy akt sprawy wynika, iż czyn za których popełnienie <span class="anon-block">M. P.</span> skazany został wyrokiem Sądu Okręgowy we Wrocławiu w sprawie III K 384/07, został popełniony przez skazanego po dacie wydania przez Sąd Rejonowego dla Wrocławia Śródmieście prawomocnego wyroku o w sprawie V K 83/04. Tym samym, zgodnie z treścią przepisu <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 85)">art. 85 k.k.</a>, zważyć należy, iż nie istnieje prawna możliwość połączenia wskazanych we wniosku wyroków.</p>
      <p>Orzeczenie o kosztach wynika z <a href="http://isap.sejm.gov.pl/DetailsServlet?id=WDU20021631348" title="Rozporządzenie Ministra Sprawiedliwości z dnia 28 września 2002 r. w sprawie opłat za czynności adwokackie oraz ponoszenia przez Skarb Państwa kosztów nieopłaconej pomocy prawnej udzielonej z urzędu - Dz. U. z 2002 r. Nr 163, poz. 1348 (§ 15;§ 15 pkt. 5)">§ 15 pkt 5 Rozporządzenia Ministra Sprawiedliwości z dnia 28 września 2002r. w sprawie opłat za czynności adwokackie oraz ponoszenia przez Skarb Państwa kosztów nieopłaconej pomocy prawnej udzielonej z urzędu</a> (Dz. U. Nr 163 poz. 1348 z późn. zm.).</p>
      <p>Wobec powyższego należało orzec jak na wstępie.</p>
    </div>
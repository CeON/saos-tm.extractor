<p>Sygn. akt III Cz 684/14</p>
    <div>
      <h2>POSTANOWIENIE</h2>
      <p>Dnia 10 czerwca 2014 r.</p>
      <p>Sąd Okręgowy w Gliwicach III Wydział Cywilny Odwoławczy w następującym składzie:</p>
      <p>Przewodniczący-Sędzia: SO Leszek Dąbek</p>
      <p>po rozpoznaniu w dniu 10 czerwca 2014 r. w Gliwicach na posiedzeniu niejawnym</p>
      <p>sprawy egzekucyjnej</p>
      <p>z wniosku wierzycieli <span class="anon-block">D. K.</span> (<span class="anon-block">K.</span>) i <span class="anon-block">P. K.</span> (<span class="anon-block">K.</span>)</p>
      <p>przeciwko dłużnikowi <span class="anon-block">B. K.</span> (<span class="anon-block">K.</span>)</p>
      <p>o egzekucję świadczeń alimentacyjnych</p>
      <p>w przedmiocie skargi dłużnika na czynność Komornika Sądowego przy Sądzie Rejonowym <br/>w Jastrzębiu – Zdroju <span class="anon-block">A. M.</span> (<span class="anon-block">M.</span>), sygn. akt Kmp 108/13</p>
      <p>na skutek zażalenia dłużnika</p>
      <p>na postanowienie Sądu Rejonowego w Jastrzębiu-Zdroju</p>
      <p>z dnia 1 kwietnia 2014 r., sygn. akt III RCo 4/14</p>
      <p>postanawia:</p>
      <p>
        <strong>
<!-- -->oddalić zażalenie. </strong>
</p>
      <p>
<em>
<!-- -->SSO Leszek Dąbek </em>
</p>
      <p>
<strong>
<!-- -->Sygn. akt. III Cz 684/14</strong>
</p>
    </div>
    <div>
      <h2>UZASADNIENIE</h2>
      <p>
<strong>
<!-- -->Sąd Rejonowy w Jastrzębiu - Zdroju </strong>w postanowieniu z dnia 1 04 2014r. oddalił wniosek dłużnika <span class="anon-block">B. K.</span> o zwolnienie od obowiązku uiszczenia kosztów sądowych, uznając, że posiada on stałe źródło dochodów w postaci wynagrodzenia za pracę i w konsekwencji nie uprawdopodobnił, iż poniesienie kosztów sądowych spowoduje uszczerbek dla koniecznego utrzymania jego i rodziny. Nadto koszty sądowe winny być traktowane priorytetowo w stosunku do innych wydatków.</p>
      <p>Orzeczenie zaskarżył<strong>
<!-- --> dłużnik <span class="anon-block">B. K.</span>
</strong>, który wnosił o jego zmianę poprzez zwolnienie go od obowiązku ponoszenia kosztów sądowych.</p>
      <p>W zażaleniu między innymi podnosił, że jego sytuacja majątkowa uległa zmianie, gdyż w związku z zajęciami komorniczymi na poczet alimentów przez okres 8 miesięcy dysponował kwotą około 1.000 zł, co doprowadziło go do kłopotów finansowych.</p>
      <p>
<strong>
<!-- -->Sąd Okręgowy zważył co następuje:</strong>
</p>
      <p>Stosownie do regulacji <a href="http://isap.sejm.gov.pl/DetailsServlet?id=WDU20051671398" title="Ustawa z dnia 28 lipca 2005 r. o kosztach sądowych w sprawach cywilnych - Dz. U. z 2005 r. Nr 167, poz. 1398 (art. 102)">art. 102 ustawy z dnia 28 lipca 2005 r. o kosztach sądowych w sprawach cywilnych</a> (Dz. U. Nr 167, poz. 1398) skutecznie zwolnienia od obowiązku uiszczenia kosztów sądowych domagać się może wyłącznie osoba, która wykaże, że nie może ich ponieść bez uszczerbku dla utrzymania koniecznego siebie <br/>i rodziny.</p>
      <p>Skarżący <span class="anon-block">B. K.</span> uzyskuje stałe wynagrodzenie za pracę w wysokości ok. 6.000 zł, jest właścicielem mieszkania o pow. 65 m<sup>
<!-- -->2</sup> obciążonego kredytem hipotecznym. Prowadzi wspólne gospodarstwo domowe z żoną osiągającą wynagrodzenie za pracę w kwocie 1.150 zł netto miesięcznie oraz z pasierbem i pasierbicą.</p>
      <p>Koszty utrzymania rodziny ocenił on na kwotę 6.100 zł miesięcznie.</p>
      <p>Z zażalenia wynika, iż od lutego bieżącego roku dysponuje on pełnymi dochodami.</p>
      <p>Od tego czasu upłynął zatem wystarczająco długi okres, żeby przy dochowaniu należytej zapobiegliwości zgromadził on środki finansowe na pokrycie kosztów sądowych w niniejszej sprawie - w tym opłaty od skargi w wysokości 100zł - bez uszczerbku dla koniecznego utrzymania jego rodziny</p>
      <p>W świetle przywołanej na wstępie regulacji czyni to jego wniosek bezzasadnym,</p>
      <p>co znalazło prawidłowo odzwierciedlenie w zaskarżonym orzeczeniu <br/>i zażalenie jest bezzasadne.</p>
      <p>
<strong>
<!-- -->Reasumując zaskarżone orzeczenie jest prawidłowe i dlatego zażalenie dłużnika jako bezzasadne oddalono w oparciu o przepis <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385 k.p.c.</a> w związku </strong>
</p>
      <p>
<strong>
<!-- -->z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 397;art. 397 § 2;art. 397 § 2 zd. 1)">art. 397 § 2 zd. 1 k.p.c.</a> i <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 13;art. 13 § 2)">art. 13 § 2 k.p.c.</a>
</strong>
</p>
      <p>
        <em>
<!-- -->SSO Leszek Dąbek</em>
</p>
    </div>
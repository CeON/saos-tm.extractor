<p>Sygn. akt V Pz 20/13</p>
    <div>
      <h2>POSTANOWIENIE</h2>
      <p>Dnia 05.08.2013 roku</p>
      
      <p>Sąd Okręgowy w Słupsku, V Wydział Pracy i Ubezpieczeń Społecznych</p>
      <p>w składzie:</p>
      
      <p>Przewodniczący: SSO Barbara Odelska (spr.)</p>
      <p>Sędziowie: SSO Jolanta Deniziuk</p>
      <p>SSO Andrzej Jastrzębski</p>
      
      <p>po rozpoznaniu w dniu 05.08.2013 roku w Słupsku</p>
      <p>na posiedzeniu niejawnym</p>
      <p>sprawy z powództwa <span class="anon-block">M. I.</span>
</p>
      <p>przeciwko Sądowi Rejonowemu w <span class="anon-block">L.</span>
</p>
      <p>o zapłatę</p>
      <p>na skutek zażalenia pozwanego</p>
      <p>na postanowienie Sądu Rejonowego w <span class="anon-block">C.</span>z dnia 11.06.2013 r., w sprawie <span class="anon-block">(...)</span>odrzucające skargę o wznowienie postępowania zakończonego prawomocnym nakazem zapłaty Sądu Rejonowego w <span class="anon-block">C.</span>z dnia 14.11.2012r., sygn. akt <span class="anon-block">(...)</span>
</p>
      
      <p>postanawia:</p>
      
      <p>oddalić zażalenie.</p>
    </div>
    <div>
      <h2>UZASADNIENIE</h2>
      <p>Powódka <span class="anon-block">M. I.</span>wniosła pozew przeciwko Sądowi Rejonowemu w <span class="anon-block">B.</span> o zapłatę kwoty 530,44 złotych wraz z ustawowymi odsetkami – tytułem wynagrodzenia.</p>
      <p>Sąd Rejonowy Wydział IV Pracy w <span class="anon-block">C.</span>uwzględnił w całości powództwo strony powodowej i w dniu 14.11.2012 r. wydał nakaz zapłaty w sprawie <span class="anon-block">(...)</span>. Orzeczenie to uprawomocniło się z dniem 01.12.2012 r.</p>
      <p>Na mocy rozporządzenia Ministra Sprawiedliwości z dnia 05.10.2012 r. w sprawie zniesienia niektórych sądów rejonowych (Dz. U. z 2012 r., poz. 1121) z dniem 1 stycznia 2013 r. Sąd Rejonowy w <span class="anon-block">B.</span>został zniesiony, a sądem przejmującym stał się Sąd Rejonowy w <span class="anon-block">L.</span>.</p>
      <p>Prezes Sądu Rejonowego w <span class="anon-block">L.</span>, w osobie <span class="anon-block">A. S.</span>, w dniu 27.02.2012 r. wniósł skargę o wznowienie postępowania zakończonego prawomocnym nakazem zapłaty wydanym przez Sąd Rejonowy w <span class="anon-block">C.</span>w postępowaniu upominawczym z dnia 14.11.2012 r., sygn. akt <span class="anon-block">(...)</span>.</p>
      <p>Skarżący jako podstawę wznowienia wskazał <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 403;art. 403 § 2)">art. 403 § 2 k.p.c.</a> – wykrycia środka dowodowego, który mógł mieć wpływ na wynik sprawy, a mianowicie wyrok Trybunału Konstytucyjnego z dnia 12.12.2012 r., sygn. akt K 1/12, który zapadł już po prawomocnym zakończeniu postępowania w sprawie <span class="anon-block">(...)</span>.</p>
      <p>Postanowieniem z dnia 11.06.2013 r., w sprawie <span class="anon-block">(...)</span>, Sąd Rejonowy w <span class="anon-block">C.</span>odrzucił skargę pozwanego o wznowienie postępowania zakończonego prawomocnym nakazem zapłaty Sądu Rejonowego w <span class="anon-block">C.</span>z dnia 14.11.2012 r., sygn. akt <span class="anon-block">(...)</span>.</p>
      <p>
<br/>Z uzasadnienia postanowienia wynika, że skarżący, jako podstawę wznowienia postępowania wskazał <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 403;art. 403 § 2)">art. 403 § 2 kpc</a> w postaci wykrycia nowego środka dowodowego, a mianowicie wyroku Trybunału Konstytucyjnego z dnia 12.12.2012 r., sygn. akt K 1/12. W ocenie Sądu Rejonowego, powołane przez skarżącego orzeczenie Trybunału Konstytucyjnego z dnia 12.12.2012 r. nie stanowi środka dowodowego, o jakim mowa w <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 403;art. 403 § 2)">art. 403 § 2 kpc</a>, albowiem zostało ono wydane już po prawomocnym zakończeniu postępowania w sprawie <span class="anon-block">(...)</span>, co zresztą przyznał sam skarżący. Zatem skoro przedmiotowa skarga o wznowienie postępowania nie opiera się na ustawowej podstawie wznowienia, to tym samym nie może zostać merytorycznie rozpoznana. Sąd odrzucił wniesioną przez pozwanego skargę, wskazując jako podstawę prawną przepis <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 410;art. 410 § 1)">art. 410 § 1 kpc</a>.</p>
      <p>Zażalenie na powyższe postanowienie złożył pozwany Sąd Rejonowy w <span class="anon-block">L.</span>. Zaskarżył orzeczenie w całości oraz wniósł o jego uchylenie i zasądzenie od powoda na rzecz pozwanego kosztów postępowania zażaleniowego. W uzasadnieniu pozwany podniósł, że w poprzednim postępowaniu nie istniała obiektywna możliwość powołania się na wyrok Trybunału Konstytucyjnego z dnia 12.12.2012 r. Strona pozwana nie mogła z niego skorzystać wcześniej, albowiem nie było jeszcze znane rozstrzygnięcie wniosku złożonego przez Pierwszego Prezesa Sądu Najwyższego w dniu 10.01.2012 r. dotyczącego wynagrodzenia sędziów w sprawie tzw. ,,zamrożenie” wynagrodzeń sędziów w 2012 r. (<a href="http://isap.sejm.gov.pl/DetailsServlet?id=WDU20112911707" title="Ustawa z dnia 22 grudnia 2011 r. o zmianie niektórych ustaw związanych z realizacją ustawy budżetowej - Dz. U. z 2011 r. Nr 291, poz. 1707 (art. 22;art. 23)">art. 22 oraz art. 23 ustawy z dnia 22 grudnia 2011 r. o zmianie niektórych ustaw związanych z realizacją ustawy budżetowej</a>).</p>
      
      <p>
        <strong>
<!-- -->Sąd Okręgowy zważył, co następuje:</strong>
</p>
      <p>Zażalenie pozwanego nie zasługuje na uwzględnienie.</p>
      <p>Na wstępie wskazać należy, że pozwany Sąd Rejonowy w <span class="anon-block">L.</span>błędnie wskazał podstawę wznowienia postępowania tj. wykrycie środka dowodowego, który mógł mieć wpływ na wynik sprawy, mimo, że zarówno w skardze, jak i w zażaleniu powołuje się na wyrok Trybunału Konstytucyjnego z dnia 12.12.2012 r., sygn. akt K 1/12.</p>
      <p>Na etapie badania dopuszczalności skargi sąd ocenia, czy skarga jest oparta na ustawowej podstawie. Sąd musi mieć możliwość porównania podstawy przytoczonej w skardze z wzorcem ustawowym i ustalenia, czy podane przez skarżącego twierdzenia podpadają pod którąkolwiek z podstaw wskazanych w ustawie.</p>
      <p>Należy zwrócić skarżącemu uwagę na fakt, iż skarga o wznowienie postępowania stanowi nadzwyczajny środek zaskarżenia przysługujący jedynie od ściśle określonych orzeczeń i w oparciu o ograniczone ustawowo podstawy. Są one wyraźnie i wyczerpująco wyliczone w ustawie. Skarga może być oparta na tzw. przyczynach nieważności (<a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 401)">art. 401 k.p.c.</a>) oraz na przyczynach restytucyjnych (<a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 403)">art. 403 k.p.c.</a>), a także w sytuacjach regulowanych <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 401(1))">art. 401<sup>
<!-- -->1</sup> k.p.c.</a>, a więc gdy <span class="underline">
<!-- -->Trybunał Konstytucyjny orzekł o niezgodności z <a href="http://isap.sejm.gov.pl/DetailsServlet?id=WDU19970780483" title="Konstytucja Rzeczypospolitej Polskiej z dnia 2 kwietnia 1997 r. - Dz. U. z 1997 r. Nr 78, poz. 483 ()">Konstytucją</a>
</span>, ratyfikowaną umową międzynarodową lub z ustawą aktu normatywnego, na podstawie którego zostało wydane orzeczenie.</p>
      <p>W sytuacji określonej w <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 401(1))">art. 401<sup>
<!-- -->1</sup> k.p.c.</a> skargę o wznowienie wnosi się w terminie trzech miesięcy od dnia wejścia w życie orzeczenia Trybunału Konstytucyjnego. Jeżeli w chwili wydania orzeczenia Trybunału Konstytucyjnego orzeczenie, o którym mowa w <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 401(1))">art. 401<sup>
<!-- -->1 </sup>k.p.c.</a>, nie było jeszcze prawomocne na skutek wniesienia środka odwoławczego, który został następnie odrzucony, termin biegnie od dnia doręczenia postanowienia o odrzuceniu, a w wypadku wydania go na posiedzeniu jawnym - od dnia ogłoszenia tego postanowienia.</p>
      <p>Nie budzi wątpliwości Sądu II-ej instancji, że podstawą wznowienia postępowania na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 403;art. 403 § 2)">art. 403 § 2 k.p.c.</a> może być prawomocny wyrok dotyczący tego samego stosunku prawnego, jeżeli uprawomocnił się, zanim zakończyło się postępowanie (poprzez uprawomocnienie orzeczenia), do którego odnosi się wniosek o wznowienie postępowania (zob. postanowienie Sądu Najwyższego z dnia 5 maja 1967 r., I PZ 20/67, OSNC 1967, nr 11, poz. 209). Przyjąć należy, zgodnie z orzecznictwem Sądu Najwyższego, że zakres omawianej podstawy jest tożsamy z pojęciem <em>
<!-- -->res iudicata</em> (prawomocne osądzenie sprawy o to samo roszczenie między tymi samymi stronami - <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 199;art. 199 § 1;art. 199 § 1 pkt. 2)">art. 199 § 1 pkt 2</a>; zob. postanowienie SN z dnia 26 marca 1999 r., III AO 10/99, M. Praw. 1999, nr 9, poz. 8; w doktrynie ujmuje się tę podstawę szerzej). Ze sformułowania o "wykryciu" wyroku wynika, że podstawa ta dotyczy wyroku, o którym strona nie wiedziała i w związku z tym nie mogła się nań powołać w toku postępowania (zob. postanowienie Sądu Najwyższego z dnia 26 czerwca 1997 r., I CKN 149/97, OSNC 1998, nr 1, poz. 9).</p>
      <p>Badając dopuszczalność skargi o wznowienie postępowania sąd ogranicza się do zbadania, czy twierdzenia skargi stanowią taką ustawową podstawę (por. postanowienie Sądu Najwyższego z dnia 29 stycznia 1968 r., sygn. akt I CZ 122/67, OSNC 1968, nr 8-9, poz. 154), bowiem jeśli wskazana podstawa nie występuje, skarga podlega odrzuceniu z mocy <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 410;art. 410 § 1)">art. 410 § 1 kpc</a> (por. postanowienie Sądu Najwyższego z dnia 7 lipca 2005 r., sygn. akt IV CO 6/05, Biuletyn Sądu Najwyższego 2005, nr 9, poz. 14).</p>
      <p>W ocenie Sądu Okręgowego zarówno <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 403;art. 403 § 2)">art. 403 § 2 k.p.c.</a>, na który powołuje się skarżący, jak i <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 401(1))">art. 401<sup>
<!-- -->1 </sup>k.p.c.</a> nie mogą stanowić podstawy wznowienia postępowania w niniejszej sprawie.</p>
      <p>
<a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 401(1))">Artykuł 401<sup>
<!-- -->1 </sup>k.p.c.</a> ma zastosowanie do tych orzeczeń, dla których podstawą ich wydania był akt normatywny zakwestionowany przez Trybunał Konstytucyjny.</p>
      <p>W judykaturze prezentowane jest stanowisko, zgodnie z którym podstawę wznowienia na podstawie określonej w <a href="http://isap.sejm.gov.pl/DetailsServlet?id=WDU19970780483" title="Konstytucja Rzeczypospolitej Polskiej z dnia 2 kwietnia 1997 r. - Dz. U. z 1997 r. Nr 78, poz. 483 (art. 401(1))">art. 401<sup>
<!-- -->1</sup>
</a> mogą stanowić jedynie takie orzeczenia Trybunału Konstytucyjnego, w których stwierdzono niezgodność aktu normatywnego z <a href="http://isap.sejm.gov.pl/DetailsServlet?id=WDU19970780483" title="Konstytucja Rzeczypospolitej Polskiej z dnia 2 kwietnia 1997 r. - Dz. U. z 1997 r. Nr 78, poz. 483 ()">Konstytucją</a>, ratyfikowaną umową międzynarodową lub ustawą i na skutek orzeczenia Trybunału Konstytucyjnego tracą one moc. Podstawy wznowienia nie stanowią zatem "interpretacyjne" orzeczenia Trybunału Konstytucyjnego <em>
<!-- -->(vide: postanowienia Sądu Najwyższego z dnia 21 sierpnia 2003 r., III CO 9/03, OSNC 2004, nr 4, poz. 68, z dnia 26 stycznia 2011 r., I PZ 36/10 oraz uchwałę składu siedmiu sędziów Sądu Najwyższego z dnia 17 grudnia 2009 r., III PZP 2/09, OSNC 2010, nr 7-8, poz. 97)</em> oraz "zakresowe" orzeczenia Trybunału Konstytucyjnego <em>
<!-- -->(zob. uchwałę SN z dnia 3 lipca 2003 r., III CZP 45/03, OSNC 2004, nr 9, poz. 136 oraz postanowienie Sądu Najwyższego z dnia 6 listopada 2009 r., I CO 17/09, Lex nr 2811201</em>). Sąd Najwyższy przyjął również, że nie stanowi podstawy wznowienia wyrok, w którym Trybunał Konstytucyjny stwierdził niezgodność z <a href="http://isap.sejm.gov.pl/DetailsServlet?id=WDU19970780483" title="Konstytucja Rzeczypospolitej Polskiej z dnia 2 kwietnia 1997 r. - Dz. U. z 1997 r. Nr 78, poz. 483 ()">Konstytucją</a> braku określonej regulacji prawnej <em>
<!-- -->(vide: postanowienie Sądu Najwyższego z dnia 29 kwietnia 2010 r., IV CO 37/09, OSNC 2010, nr 12, poz. 166).</em>
</p>
      <p>Rozstrzygające znaczenie dla oceny podstaw skargi o wznowienie postępowania mają przytoczone w skardze okoliczności uzasadniające jej złożenie <em>
<!-- -->(vide: postanowienie Sądu Najwyższego z dnia 23 lutego 2006 r., I CZ 3/06, Lex 201021).</em>
</p>
      <p>Powyższe, oznacza więc konieczność zbadania przez Sąd w pierwszej kolejności, czy twierdzenia skargi wskazują na zaistnienie takiej ustawowej podstawy. Przy czym dodać należy, że samo powołanie się na odpowiedni przepis <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 ()">kodeksu postępowania cywilnego</a>, dopuszczający możliwość wznowienia postępowania – na przewidzianej w nim podstawie – nie czyni zadość wymaganiu w postaci oparcia skargi o ustawową podstawę wznowienia <em>
<!-- -->(vide: postanowienie Sądu Najwyższego z 17 czerwca 2010 r., III CZ 18/10, Lex 686067).</em>
</p>
      <p>W realiach niniejszej sprawy Sąd Rejonowy w <span class="anon-block">C.</span> wydając nakaz zapłaty odnośnie wynagrodzeń sędziów należnych w 2012 r., samodzielnie dokonał oceny <a href="http://isap.sejm.gov.pl/DetailsServlet?id=WDU20112911707" title="Ustawa z dnia 22 grudnia 2011 r. o zmianie niektórych ustaw związanych z realizacją ustawy budżetowej - Dz. U. z 2011 r. Nr 291, poz. 1707 (art. 22;art. 23)">art. 22 i 23 ustawy z dnia 22.12.2011 r. o zmianie niektórych ustaw związanych z realizacją ustawy budżetowej</a> (Dz. U. z 2011 r., Nr 291, poz. 1701), wprowadzających zamrożenie tych uposażeń, przyjmując, że przepisy te są niezgodne z <a href="http://isap.sejm.gov.pl/DetailsServlet?id=WDU19970780483" title="Konstytucja Rzeczypospolitej Polskiej z dnia 2 kwietnia 1997 r. - Dz. U. z 1997 r. Nr 78, poz. 483 ()">konstytucją</a>. Tymczasem mimo obowiązywania przepisów tego aktu prawnego, później uznanych za zgodne z <a href="http://isap.sejm.gov.pl/DetailsServlet?id=WDU19970780483" title="Konstytucja Rzeczypospolitej Polskiej z dnia 2 kwietnia 1997 r. - Dz. U. z 1997 r. Nr 78, poz. 483 ()">Konstytucją RP</a> na mocy wyroku TK z dnia 12.12.2012 r., w sprawie K 1/12, uwzględniono roszczenie sędziów o wyrównanie wynagrodzeń.</p>
      <p>W ocenie Sądu II-ej instancji wniesiona przez pozwany Sąd Rejonowy w <span class="anon-block">L.</span> skarga o wznowienie postępowania nie została oparta na ustawowej podstawie wznowienia postępowania zakończonej prawomocnym orzeczeniem.</p>
      <p>Podkreślić należy, że w cytowanym przez skarżącego orzeczeniu Sądu Najwyższego z dnia 10.10.2012r. I CZ 104/12 wprost stwierdzono, że środek dowodowy, który powstał po uprawomocnieniu się orzeczenia nie stanowi podstawy wznowienia przewidzianej w <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 403;art. 403 § 2)">art. 403 § 2 k.p.c.</a>
</p>
      <p>Z tych racji natury faktycznej i prawnej oraz z mocy <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385 kpc</a> w związku z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 397;art. 397 § 2)">art. 397 § 2 k.p.c.</a> Sąd Okręgowy – Sąd Pracy i Ubezpieczeń Społecznych orzekł jak w sentencji postanowienia.</p>
    </div>
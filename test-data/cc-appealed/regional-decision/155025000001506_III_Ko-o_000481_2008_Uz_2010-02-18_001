<p>Sygn. akt III K 481/08/o</p>
    <div>
      <h2>POSTANOWIENIE</h2>
      <p>Dnia18 lutego 2010r.</p>
      
      <p>
<strong>
<!-- -->Sąd Okręgowy we Wrocławiu w III Wydziale Karnym w składzie</strong>:</p>
      <p>Przewodniczący - SSO Wiesław Rodziewicz</p>
      <p>
<strong>
<!-- -->Protokolant: Tomasz Kujawa</strong>
</p>
      <p>przy udziale prokuratora Prokuratury Okręgowej – Marka Janczyńskiego</p>
      <p>po rozpoznaniu na posiedzeniu w sprawie <strong>
<!-- -->
<span class="anon-block">A. C.</span>
</strong>
</p>
      <p>z wniosku</p>
      <p>w przedmiocie odszkodowania i zadośćuczynienia</p>
      
      <p>
        <strong>
<!-- -->p o s t a n a w i a</strong>
</p>
      
      <p>na podstawie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 17;art. 17 § 1;art. 17 § 1 pkt. 9)">art. 17 § 1 pkt 9 k.p.k.</a> postępowanie w sprawie umorzyć,</p>
    </div>
    <div>
      <h2>UZASADNIENIE</h2>
      <p>W dniu 18 listopada 2008 r. do tut. Sądu wpłynął wniosek o odszkodowanie i zadośćuczynienie za szkodę i krzywdę doznaną z powodu represji na podstawie <a href="http://isap.sejm.gov.pl/DetailsServlet?id=WDU19910340149" title="Ustawa z dnia 23 lutego 1991 r. o uznaniu za nieważne orzeczeń wydanych wobec osób represjonowanych za działalność na rzecz niepodległego bytu Państwa Polskiego - Dz. U. z 1991 r. Nr 34, poz. 149 ()">ustawy z dnia 23 lutego 1991 r. o uznaniu za nieważne orzeczeń wydanych wobec osób represjonowanych za działalność na rzecz niepodległego bytu Państwa Polskiego</a>. Wniosek ten nie został sporządzony przez <span class="anon-block">S. S.</span>- która wskazała, iż działa jako pełnomocnika wnioskodawcy- <span class="anon-block">A. C.</span>.</p>
      <p>Wskazać jednak należy, iż w postępowaniu o odszkodowanie i zadośćuczynienie w trybie ustawy z 23 lutego 1991 roku pełnomocnikiem wnioskodawcy może być tylko adwokat. Inna osoba - nawet z kręgu najbliższej rodziny - nie jest uprawniona do występowania w tej roli. (postanowienie Sąd Apelacyjny w Krakowie z dnia 7 grudnia 1995 r.,  II AKz 485/95, <em>
<!-- -->KZS 1995/12/29). </em>
</p>
      <p>Zatem <span class="anon-block">S. S.</span> nie może być pełnomocnikiem <span class="anon-block">A. C.</span> do reprezentowania go w sprawie z tytułu odszkodowania i zadośćuczynienia za doznaną krzywdę, dochodzonych w trybie ustawy rehabilitacyjnej, bowiem nie jest ona osobą uprawnioną do tego według przepisów ustawy o ustroju adwokatury (<a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 79;art. 79 § 1)">art. 79 § 1 k.p.k.</a> i <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 72)">art. 72 k.p.k.</a>).</p>
      <p>Zgodnie z <a href="http://isap.sejm.gov.pl/DetailsServlet?id=WDU19910340149" title="Ustawa z dnia 23 lutego 1991 r. o uznaniu za nieważne orzeczeń wydanych wobec osób represjonowanych za działalność na rzecz niepodległego bytu Państwa Polskiego - Dz. U. z 1991 r. Nr 34, poz. 149 (art. 3)">art. 3 ustawy z dnia 23 lutego 1991 r. o uznaniu za nieważne orzeczeń wydanych wobec osób represjonowanych za działalność na rzecz niepodległego bytu Państwa Polskiego</a> (Dz. U. 1991 r. Nr 34 poz. 149 z późn. zm.), wniosek osoby represjonowanej lub innego uprawnionego podmiotu wymienionego w tym przepisie jest warunkiem niezbędnym do wszczęcia postępowania o stwierdzenie nieważności orzeczenia.</p>
      <p>Zatem brak wniosku złożonego przez osobę uprawnioną musiał skutkować umorzeniem postępowania, gdyż stanowiło to negatywną przesłankę postępowania jurysdykcyjnego.</p>
      <p>Wniosek osoby uprawnionej do wystąpienia o stwierdzenie nieważności orzeczenia, o którym mowa w ustawie lutowej, należy traktować analogicznie jak skargę uprawnionego oskarżyciela, podobnie bowiem jak ona jest on warunkiem niezbędnym do wszczęcia postępowania. ( postanowienie Sądu Apelacyjnego w Warszawie z dnia27 lipca 2001 r., II AKz 526/0. OSA 2002/1/2...).</p>
      <p>Jednocześnie wskazać należy, iż Sąd dostrzegł brak formalny pisma, w postaci podpisu. W <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 119)">art. 119 kpk</a>, określający niezbędne wymogi każdego pisma procesowego, wskazano, iż pismo procesowe powinno zawierać podpis składającego pismo.</p>
      <p>Wskazać jednak należy, iż wzywanie o uzupełnienie braku formalnego wniosku w trybie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 120;art. 120 § 1)">art. 120 § 1 kpk</a> wobec tego, iż wniosek ten złożyła osoba nieuprawniona, jest nieuzasadnione.</p>
      <p>Mając powyższe na uwadze orzeczono jak powyżej.</p>
    </div>
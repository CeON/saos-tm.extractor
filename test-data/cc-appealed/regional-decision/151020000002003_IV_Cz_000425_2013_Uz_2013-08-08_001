<p>
<strong>
<!-- -->Sygn. akt IV Cz 425/13</strong>
</p>
    
    <div>
      <h2>POSTANOWIENIE</h2>
      <p> Dnia 8.08.2013r.</p>
      
      <p>Sąd Okręgowy w Słupsku, Wydział IV Cywilny Odwoławczy</p>
      <p>w następującym składzie:</p>
      <p>Przewodniczący SSO Andrzej Jastrzębski</p>
      <p>Sędziowie SO Jolanta Deniziuk ( spr.), Wanda Dumanowska</p>
      
      <p>po rozpoznaniu w dniu 8 sierpnia 2013r.w Słupsku</p>
      <p>na posiedzeniu niejawnym</p>
      <p>sprawy z powództwa <span class="anon-block">W. M.</span> i <span class="anon-block">H. K.</span>
</p>
      <p>przeciwko <span class="anon-block">R. S.</span> i <span class="anon-block">M.</span> <span class="anon-block">S.</span>
</p>
      <p>o zapłatę</p>
      <p>na skutek zażalenia powodów na postanowienie Sądu Rejonowego w Słupsku Zamiejscowego Wydziału Cywilnego w Miastku z dnia 3.06.2013r. , syg. akt XV C 199/13</p>
      
      <p>postanawia:</p>
      <p>1. uchylić zaskarżone postanowienie,</p>
      <p>2. oddalić wniosek o przyznanie kosztów postępowania zażaleniowego.</p>
      
      <p>IVCz 425/13</p>
    </div>
    <div>
      <h2>UZASADNIENIE</h2>
      <p>Postanowieniem z dnia 3.06.2013r.Sąd Rejonowy umorzył, na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 505(37);art. 505(37) § 1)">art. 505<sup>
<!-- -->37</sup>§1 kpc</a>, postępowanie.</p>
      <p>W uzasadnieniu wskazał, że po przekazaniu sprawy z postępowania elektronicznego wezwano pełnomocnika powodów do usunięcia braków formalnych pozwu oraz jego uzupełnienia poprzez przedłożenie między innym pozwu i jego odpisu w formie papierowej wraz z dowodami i załącznikami w terminie 14 dni pod rygorem umorzenia postępowania.</p>
      <p>W zakreślonym terminie powód usunął tylko część braków formalnych . Pomimo, że w piśmie z dnia 28.03.2013r. powód wskazał , że załączył odpisy pozwu wraz z załącznikami to jednak w załączonym komplecie dokumentów brak drugiego odpisu opinii biegłego .Tym samym nie zostały usunięte wszystkie braki formalne i zaistniała podstawa do umorzenia postępowania.</p>
      <p>Zażalenie na powyższe postanowienie złożył powód, kwestionującego, iż nie załączył drugiego odpisu opinii biegłego .Nadto wskazał, że w pełni wykonał zarządzenie Sądu. Zarządzeniem wezwany został do przedłożenia pozwu i jego odpisu w formie papierowej wraz z dowodami i załącznikami . Z tak sformułowanego wezwania wynikało, że Sąd domaga się jedynie jednego odpisu pozwu i odpisu jego załączników i przedmiotowe wezwanie zostało przez stronę wykonane.</p>
      <p>Sąd Okręgowy zważył co następuje.</p>
      <p>Zażalenie w tej części ,w której skarżący podnosi, że wykonał zarządzenie z dnia 3 marca 2013r. przedkładając pisma procesowe wraz załącznikami w ilości wymienionej w zarządzeniu, podlega uwzględnieniu.</p>
      <p>Poza sporem jest, że w przedmiotowej sprawie zasadnie Sąd wezwał do usunięcia braków formalnych pozwu w trybie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 505(37))">art. 505<sup>
<!-- -->37</sup>kpc</a>. Przepis ten nakłada bowiem na sąd obowiązek oceny wymogów formalnych pozwu w zależności od charakteru wniesionej sprawy. W przedmiotowej sprawie powód wystąpił zaś z pozwem przeciwko dwóm pozwanym. W tym stanie, zgodnie z treścią <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 128;art. 128 § 1)">art.128§1kpc</a>, do pisma procesowego należy załączyć jego odpisy oraz odpisy załączników w ilości niezbędnej dla ich doręczenia pozostałym uczestnikom postępowania. Zarządzenie wzywające do usunięcia braków winno być precyzyjnie sformułowane, nie nasuwające żadnych wątpliwości. Wynikać z niego powinno czego ostatecznie domaga się sąd wyzywając stronę do usunięcia braków formalnych. Zwłaszcza, jeżeli uwzględni się jaki rygor jest stosowany w przypadku bezskutecznego upływu terminu do usunięcia braków. I nie zmienia tej oceny fakt, że strona reprezentowana jest przez fachowego pełnomocnika, który posiada wiedzę co do ilości osób pozwanych .</p>
      <p>W przedmiotowej sprawie pełnomocnik , a wynika to z literalnego brzmienia zarządzenia wezwany został do przedłożenia pozwu i jego odpisu wraz z dowodami i załącznikami. Wprawdzie, w treści zarządzenia, nie zostało użyte sławo ,,jednego”, jak to w uzasadnieniu zażalenia podkreślił skarżący, tym nie mniej podzielić należy ,że sąd wezwał w liczbie pojedynczej o odpis pozwu i załączników, a tak sformułowane żądanie zostało przez skarżącego wykonane.</p>
      <p>Natomiast, za niepoparte żadnym dowodem, oprócz wymieniania przez samego powoda w piśmie procesowym , jest jego oświadczenie ,że do pisma z dnia 28.03.2013r. załączone zostały wszystkie złączniki w ilości niezbędnej do doręczenia ich obu pozowanym.</p>
      <p>Tym nie mniej uwzględniając wcześniej wskazane okoliczności , zażalenie , na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 386;art. 386 § 1)">art. 386§1 kpc</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 397)">art.397 kpc</a> należało uwzględnić i zaskarżone postanowienie uchylić.</p>
      <p>Zgłoszone żądanie przyznania kosztów postępowania zażaleniowego, jako przedwczesne, podlegało oddaleniu. Przedmiotowe rozstrzygnięcie z uwagi na jego treść ma w tej sytuacji charakter incydentalny i tym samym nie należy do kończących sprawę w rozumieniu <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 108)">art. 108 kpc</a> .</p>
    </div>
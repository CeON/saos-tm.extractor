<p>
<strong>
<!-- -->Sygn. akt II Ca 634/14</strong>
</p>
    <div>
      <h2>POSTANOWIENIE</h2>
      <p>Dnia 13 sierpnia 2014 r.</p>
      <p>Sąd Okręgowy w Kielcach Wydział II Cywilny Odwoławczy</p>
      <p>w składzie następującym:</p>
      <p>Przewodniczący: <strong>
<!-- -->SSO Mariusz Broda</strong>
</p>
      <p>Sędziowie: <strong>
<!-- -->SSO Cezary Klepacz</strong>
</p>
      <p>
<strong>
<!-- -->SSR del. Robert Opas (spr.)</strong>
</p>
      <p>Protokolant: protokolant sądowy Agnieszka Baran</p>
      <p>po rozpoznaniu na rozprawie w dniu 13 sierpnia 2014 r.</p>
      <p>sprawy z wniosku <span class="anon-block">J. L.</span> i <span class="anon-block">M. L.</span>
</p>
      <p>z udziałem <span class="anon-block"> (...) S.A.</span> w <span class="anon-block">L.</span>
</p>
      <p>o ustanowienie służebności przesyłu</p>
      <p>na skutek apelacji uczestnika od postanowienia Sądu Rejonowego w Jędrzejowie</p>
      <p>z dnia 28 marca 2014 r., sygn. akt I Ns 537/12</p>
      <p>
<strong>
<!-- -->postanawia: uchylić zaskarżone postanowienie w punktach: I (pierwszym), II (drugim), IV (czwartym) i V (piątym) i przekazać sprawę w tym zakresie do ponownego rozpoznania Sądowi Rejonowemu w Jędrzejowie, pozostawiając temu Sądowi rozstrzygnięcie o kosztach postępowania apelacyjnego. </strong>
</p>
      <p>Sygn. akt II Ca 634/14</p>
    </div>
    <div>
      <h2>UZASADNIENIE</h2>
      <p>Postanowieniem z dnia 28 marca 2014 roku Sąd Rejonowy w Jędrzejowie w sprawie I <br/>Ns 537/12 ustanowił na nieruchomości stanowiącej własność wnioskodawców <span class="anon-block">J.</span>
<br/>
<span class="anon-block">L.</span>i <span class="anon-block">M. L.</span>położonej w <span class="anon-block">R.</span>gmina <span class="anon-block">S.</span>
<br/>oznaczonej jako <span class="anon-block">działka numer (...)</span>, dla której prowadzona jest księga wieczysta <br/>
<span class="anon-block">(...)</span>służebność przesyłu na rzecz <span class="anon-block">(...) S.A.</span>w <span class="anon-block">L.</span>polegającej <br/>na prawie korzystania przez ww przedsiębiorcę z nieruchomości w zakresie niezbędnym <br/>celem eksploatacji, kontroli, konserwacji, naprawy i modernizacji linii energetycznej <br/>napowietrznej średniego napięcia będącej odgałęzieniem linii 15 k V <span class="anon-block">S.</span>- <br/>
<span class="anon-block">S.</span>na obszarze wyznaczonym punktami F-G-D-C-B-F oznaczonej na mapie <br/>sporządzonej przez geodetę <span class="anon-block">T. P.</span>zaewidencjonowanej w Wydziale Geodezji, <br/>Kartografii, Katastru i Gospodarki Nieruchomościami Starostwa Powiatowego w <span class="anon-block">J.</span>
<br/>pod numerem <span class="anon-block">(...)- (...)</span>. W punkcie II postanowienia Sąd zasądził od <span class="anon-block">(...)</span>
<br/>S.A w <span class="anon-block">L.</span>na rzecz <span class="anon-block">J. L.</span>i <span class="anon-block">M. L.</span>kwotę 3.194 <br/>zł tytułem wynagrodzenia za ustanowienie służebności. Sąd ponadto oddalił wniosek o <br/>ustanowienie służebności w pozostałym zakresie, zasądził od uczestnika na rzecz <br/>wnioskodawców kwotę 108,50 zł tytułem zwrotu kosztów postępowania i nakazał pobrać od <br/>uczestnika na rzecz Skarbu Państwa - Sądu Rejonowego w Jędrzejowie kwotę 2.933,09 zł <br/>tytułem nieuiszczonych kosztów sądowych i odstąpił od obciążania nimi wnioskodawców. W <br/>uzasadnieniu postanowienia Sąd Rejonowy poczynił ustalenia, ze wnioskodawcy są <br/>aktualnymi właścicielami nieruchomości położonej we wsi <span class="anon-block">R.</span>oznaczonej numerem <br/>
<span class="anon-block">(...)</span> i że na nieruchomości tej znajdują się trzy betonowe słupy energetyczne i przebiega <br/>przez nią odgałęzienie linii 15 k V średniego napięcia <span class="anon-block">S.</span>- <span class="anon-block">S.</span>, które zostały <br/>oddane do użytku w 1969 roku i od tamtej pory znajduje się w stanie niezmienionym. Sąd <br/>ustalił, że w części siedliskowej wskazana we wniosku liniia praktycznie przecina działkę <br/>wnioskodawców na połowę a pod nią znajdują się także zabudowania gospodarcze. Z ustaleń <br/>Sadu wynika, że pas gruntu zajęty przez służebność zgodnie z polskimi normami wynosi 304 <br/>metry kwadratowe: po 2,1 metra od skrajnych przewodów z każdej strony oraz jeszcze po 1,6 <br/>metra jako szerokość pomiędzy przewodami. Wartość wynagrodzenia za ustanowienie <br/>służebności przesyłu w części rolnej wynosi 1. 718 zł jako rekompensata za ograniczone <br/>korzystanie z działki przez właściciela a dodatkowa kwota 1.476 zł jest należna za <br/>zmniejszenie wartości nieruchomości rolnej. W oparciu o powyższe ustalenia faktyczne Sąd I</p>
      <p>instancji wskazał, że zgromadzony materiał dowodowy dał podstawę do ustanowienia <br/>służebności ale tylko w części rolnej, bowiem ustanowienie służebności w części siedliskowej <br/>wiązałoby się ze zbytnim obciążeniem nieruchomości władnącej a tym samym w ocenie Sądu <br/>Rejonowego było niedopuszczalne w świetle <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 288)">art. 288 k.c.</a> stosownie do którego służebność <br/>gruntowa powinna być wykonywana w taki sposób, aby jak najmniej utrudniała korzystanie z <br/>nieruchomości obciążonej. Ponadto Sąd Rejonowy uznał, że podnoszony przez uczestnika <br/>zarzut zasiedzenia służebności odpowiadającej w treści służebności przesyłu był niezasadny. <br/>W tym zakresie Sąd I instancji podniósł, że w sprawie ustalono, że od 1969 roku samoistnym <br/>posiadaczem służebności odpowiadającej treścią służebności przesyłu był Skarb Państwa przy <br/>uwzględnieniu odpowiedniego stosowania przepisów o zasiedzeniu własności co wynika z <br/>
<a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 292)">art. 292 k.c.</a> a przedsiębiorstwo państwowe Zakłady Energetyczne było jedynie dzierżycielem <br/>tych działek, co wprost wynikało z treści ówczesnego <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 128)">art. 128 k.c.</a> Taka sytuacja istniała aż do <br/>1 lutego 1989 roku, kiedy to zmianie uległa treść <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 128)">art. 128 k.c.</a> i przepis ten od tej daty <br/>przewidywał możliwość sprawowania własności państwowej nie tylko przez Skarb Państwa <br/>ale i przez inne państwowe osoby prawne. Zgodnie z treścią przepisu <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 172;art. 172 § 1)">art. 172 § 1 k.c</a> <br/>posiadacz nieruchomości niebędący jej właścicielem nabywa własność, jeżeli posiada <br/>nieruchomość nieprzerwanie od lat dwudziestu jako posiadacz samoistny, chyba że uzyskał <br/>posiadanie w złej wierze (zasiedzenie). Po upływie lat trzydziestu posiadacz nabywa jej <br/>własność, choćby uzyskał posiadanie w złej wierze. W ocenie Sądu na uczestniku spoczywał <br/>obowiązek wykazania, ze jest następcą prawnym podmiotu (zapewne przedsiębiorstwa <br/>państwowego) będącego najpierw dzierżycielem linii a później posiadaczem służebności oraz <br/>że między tymi jednostkami nastąpiło przeniesienie posiadania w rozumieniu <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 176;art. 176 § 2)">art. 176 § 2 k.c.</a> <br/>i z tego obowiązku nie wywiązał się nie wskazując nawet nieruchomości władnącej zgodnie z <br/>wymogami <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 285)">art. 285 k.c.</a> Sąd orzekający w I instancji nie podzielił bowiem poglądu <br/>wyrażonego w szeregu orzeczeń Sądu Najwyższego jakoby nabycie przez zasiedzenie <br/>służebności gruntowej o treści odpowiadającej służebności przesyłu nie wymagało w ogóle <br/>istnienia nieruchomości władnącej. Wobec uznania że zarzut zasiedzenia służebności Sąd I <br/>instancji uznał, że zostało spełnione przesłanki niezbędne dla ustanowienia służebności w <br/>części rolnej w szczególności wobec niekwestionowanej okoliczności, że przedmiotowa linia <br/>energetyczna stanowi własność uczestnika. Zakres terytorialny służebności wynika z polskich <br/>norm i został precyzyjnie określony przez uczestnika a wynagrodzenie zostało ustalone w <br/>oparciu o opinię biegłego z zakresu szacowania nieruchomości.</p>
      <p>Apelację od tego postanowienia wywiódł uczestnik <span class="anon-block"> (...) S.A.</span> w <span class="anon-block">L.</span> <br/>zaskarżając je w punktach I, II, IV i V nie zaskarżając w części objętej pkt III postanowienia. <br/>W zaskarżonym zakresie wniósł o zmianę zaskarżonego postanowienia i oddalenie wniosku w <br/>całości oraz zasądzenie na rzecz uczestnika kosztów postępowania za obie instancje według <br/>norm przepisanych ewentualnie o uchylenie zaskarżonego postanowienia i przekazanie <br/>sprawy sądowi pierwszej instancji do ponownego rozpoznania oraz zasądzenie kosztów <br/>postępowania na rzecz uczestnika za obie instancje. W uzasadnieniu apelacji uczestnik <br/>podniósł, że Sąd I instancji niezasadnie nie uwzględnił zgłaszanego zarzutu zasiedzenia <br/>służebności z uwagi na nieudowodnienie przekazania przeniesienia służebności w rozumieniu <br/>
<a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 176;art. 176 § 2)">art. 176 § 2 k.c.</a> oraz niewskazania nieruchomości władnącej przy zasiedzeniu służebności <br/>gruntowej odpowiadającej w treści służebności przesyłu. W ocenie skarżącego takie <br/>stanowisko jest nieprawidłowe a to dlatego, że w niniejszej sprawie w ogóle nie będzie miał <br/>zastosowania przepis <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 176)">art. 176 k.c.</a>, bowiem w niniejszej sprawie nie było w ogóle <br/>przeniesienia posiadania podczas biegu zasiedzenia. Jeśli bowiem bieg zasiedzenia biegł <br/>zgodnie z ustaleniami Sądu od końca 1969 roku na rzecz Skarbu Państwa to do zasiedzenia <br/>nawet przy złej wierze doszło w grudniu 1989 roku przy zastosowaniu obowiązującego 20 <br/>letniego terminu zasiedzenia w złej wierze, a tym samym nie było potrzeby wykazywania i <br/>udowadniania okoliczności przeniesienia posiadania podczas biegu zasiedzenia. Do <br/>zasiedzenia zdaniem skarżącego doszło więc na rzecz Skarbu Państwa a nawet przyjmując tok <br/>rozumowania Sądu, to nie można z jednej strony przyjmować nieudowodnienia przeniesienia <br/>posiadania, a z drugiej strony uważać, że uczestnik posiada legitymację bierną. Skarżący <br/>wskazał, ze drugi zarzut apelacji sprowadza się do przyjęcia przez Sąd konieczności <br/>wskazania nieruchomości władnącej wbrew - co Sąd sam przyznał - utrwalonej linii <br/>orzecznictwa (k.171-172). W piśmie datowanym na dzień 23 maja 2014 roku skarżący <br/>wskazał zarzuty apelacyjne podnosząc, że zarzuca naruszenie przepisu <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 176)">art. 176 k.c.</a> poprzez <br/>jego niewłaściwą wykładnię i zastosowanie oraz <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 285)">art. 285 k.c.</a> poprzez jego niewłaściwą <br/>wykładnię i zastosowanie (k.182).</p>
      <p>W odpowiedzi na apelację wnioskodawcy wnieśli o oddalenie w całości apelacji <br/>uczestnika (k.177 -178).</p>
      <p>Sąd Okręgowy zważył, co następuje:</p>
      <p>Apelacja jest zasadna w zakresie, w jakim zmierzała do uchylenia zaskarżonego <br/>postanowienia.</p>
      <p>W ocenie Sądu Okręgowego skarżący zasadnie zarzucił niewłaściwe zastosowanie <br/>przepisu <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 176)">art. 176 k.c.</a> poprzez uznanie, że w niniejszej sprawie nie został wykazany fakt <br/>przeniesienia posiadania. W pierwszej kolejności należy stwierdzić, że zasadna jest także <br/>podnoszona przez uczestnika kwestia niewłaściwego zastosowanie przepisu <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 172)">art. 172 k.c.</a> <br/>Należy bowiem podnieść, że w ustalonym a nie kwestionowanym przez strony stanie <br/>faktycznym bieg zasiedzenia ewentualnej służebności rozpoczął się najpóźniej z końcem <br/>1969 roku a przepis <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 172)">art. 172 k.c.</a> przewidywał wówczas inne niż obecna treść przepisu <br/>terminy zasiedzenia a mianowicie 10 letni okres posiadania przy dobrej wierze oraz 20 letni - <br/>przy złej wierze. Tym samym okres zasiedzenia służebności przy założeniu, że było to <br/>posiadanie w złej wierze upłynął z końcem roku 1989 roku, bowiem dłuższe a więc <br/>odpowiednio 20 letnie - przy dobrej wierze i 30 letnie - przy złej wierze okresy zasiedzenia <br/>obowiązywały dopiero od dnia 1 października 1990 roku. W świetle zgromadzonego <br/>materiału dowodowego nie można jednak zgodzić się z twierdzeniem uczestnika, że istnieją <br/>podstawy do stwierdzenia zasiedzenia na rzecz Skarbu Państwa, bowiem koniec okresu <br/>zasiedzenia nastąpił już po dniu 1 lutego 1989 roku, a więc po zniesieniu konstrukcji <br/>jednolitej własności państwowej. Tym samym nie można jednoznacznie ustalić, czy <br/>ewentualne zasiedzenie służebności nastąpiło na rzecz Skarbu Państwa, czy na rzecz <br/>przedsiębiorstwa państwowego, które wedle ustaleń Sądu I instancji było dzierżycielem w <br/>imieniu Skarbu Państwa. Należy przy tym podnieść, że upływ terminu zasiedzenia miał <br/>miejsce przed wejściem w życie przepisu art. 2 ustawy z dnia 29 września 1990 roku o <br/>zmianie ustawy o gospodarce nieruchomościami i wywłaszczaniu nieruchomości. W ocenie <br/>Sądu Okręgowego nie ma bowiem przeszkód do zastosowania przepisu dotyczącego <br/>zaliczania okresu posiadania Skarbu Państwa przez przedsiębiorstwo państwowe. W <br/>odniesieniu do podniesionego zarzutu zasiedzenia służebności należy dodatkowo stwierdzić, <br/>że Sąd Okręgowy nie podziela stanowiska Sądu I instancji jakoby do zasiedzenia służebności <br/>gruntowej odpowiadającej w treści służebności przesyłu wymagane było wskazanie <br/>nieruchomości władnącej. Na marginesie jedynie należy wskazać, że wbrew ustaleniom Sądu <br/>I Instancji została wskazana taka nieruchomość, bowiem w piśmie procesowym z dnia 11 <br/>października 2012 roku (k.57) uczestnik wskazał, że taką nieruchomością władnącą jest <br/>
<span class="anon-block">działka nr (...)</span>położona w gminie <span class="anon-block">S.</span>na której zlokalizowany jest GPZ (Główny <br/>Punkt Zasilania). Skoro Sąd I Instancji uznał, że do zasiedzenia służebności o treści <br/>odpowiadającej służebności przesyłu niezbędne jest wskazanie nieruchomości władnącej</p>
      <p>powinien wskazać, dlaczego taką nieruchomością nie jest nieruchomość wskazana przez <br/>uczestnika.</p>
      <p>Należy nadto wskazać na istotną niekonsekwencję Sądu Rejonowego. Z jednej <br/>bowiem strony uznał, że uczestnik nie wykazał dla potrzeb zarzutu zasiedzenia służebności, <br/>by doszło do przekazania posiadania służebności a z drugiej strony przy ustanawianiu <br/>lłużebności przesyłu na rzecz wnioskodawców uznał, że nie kwestionowana jest okoliczność, <br/>te właścicielem urządzeń przesyłowych znajdujących się na nieruchomości wnioskodawców <br/>jest <span class="anon-block"> (...) S.A.</span> w <span class="anon-block">L.</span>. Jednocześnie z ustalonego przez Sąd Rejonowy stanu <br/>faktycznego wynika, że urządzenia te zostały wybudowane przez przedsiębiorstwo <br/>państwowe w 1969 roku. W tej sytuacji należy uznać, że Sąd Rejonowy nie ustalił, w jaki <br/>sposób i kiedy własność tych urządzeń stała się własnością aktualnego właściciela.</p>
      <p>Stosownie do treści przepisu <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 386;art. 386 § 4)">art. 386 § 4 k.p.c.</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 13;art. 13 § 2)">art. 13 § 2 k.p.c</a> poza <br/>wypadkiem stwierdzenia nieważności postępowania albo stwierdzenia podstawy do <br/>umorzenia postępowania bądź odrzucenia wniosku sąd drugiej instancji może uchylić <br/>zaskarżone postanowienie i przekazać sprawę do ponownego rozpoznania tylko w razie <br/>nierozpoznania przez sąd pierwszej instancji istoty sprawy albo gdy wydanie wyroku wymaga <br/>przeprowadzenia postępowania dowodowego w całości. W niniejszej sprawie Sąd I instancji <br/>wobec zastosowanie niewłaściwych przepisów prawa materialnego nie rozpoznał należycie <br/>zarzutu zasiedzenia służebności przesyłu, co ma zasadnicze znaczenie dla rozstrzygnięcia <br/>sprawy a jednocześnie na podstawie zgromadzonego materiału dowodowego i bez <br/>uzupełnienia tego materiału nie da się należycie ustalić, na rzecz jakiego podmiotu doszło do <br/>ewentualnego zasiedzenia służebności a nadto kiedy i w jaki sposób urządzenia przesyłowe <br/>na przedmiotowej nieruchomości stały się własnością uczestnika. Przy ponownym <br/>rozpoznaniu sprawy Sąd Rejonowy ponownie rozpozna zarzut zasiedzenia przy zastosowaniu <br/>właściwych przepisów prawa materialnego (obowiązujących w dacie upływu terminu <br/>zasiedzenia) i ustali, czy doszło do zasiedzenia służebności przesyłu a jeżeli tak to na czyją <br/>rzecz i po dokonaniu tych ustaleń rozpozna zasadność ustanowienia służebności i zasądzenia <br/>wynagrodzenia.</p>
      <p>Mając na względzie powyższe rozważania Sąd Okręgowy orzekł jak w sentencji postanowienia.</p>
    </div>
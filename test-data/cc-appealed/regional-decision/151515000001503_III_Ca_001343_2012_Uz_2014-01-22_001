<p>Sygn. akt III Ca 1343/12</p>
    
    <div>
      <h2>POSTANOWIENIE</h2>
      <p>Dnia 22 stycznia 2014 r.</p>
      
      <p>Sąd Okręgowy w Gliwicach III Wydział Cywilny Odwoławczy w następującym składzie:</p>
      
      <p>Przewodniczący - Sędzia  SO Teresa Kołeczko – Wacławik (spr.)</p>
      <p>Sędziowie:    SO Mirella Szpyrka</p>
      <p>SO Tomasz Tatarczyk</p>
      
      <p>Protokolant   Aleksandra Sado-Stach</p>
      
      <p>po rozpoznaniu na rozprawie w dniu 22 stycznia 2014 r.</p>
      <p>sprawy z wniosku <span class="anon-block">K. S.</span>
</p>
      <p>z udziałem <span class="anon-block">B. S.</span>, <span class="anon-block">A. M.</span> i <span class="anon-block">J. S.</span>
</p>
      <p>o stwierdzenie nabycia spadku po <span class="anon-block">S. S.</span>
</p>
      <p>na skutek apelacji uczestników postępowania</p>
      <p>od postanowienia Sądu Rejonowego w Gliwicach</p>
      <p>z dnia 6 czerwca 2012 r., sygn. akt I Ns 412/12</p>
      <p>postanawia:</p>
      <p>
<strong>
<!-- -->uchylić zaskarżone postanowienie i sprawę przekazać Sądowi Rejonowemu w Gliwicach do ponownego rozpoznania, pozostawiając temu Sądowi rozstrzygnięcie o kosztach postępowania odwoławczego.</strong>
</p>
      
      <p>
        <em>
<!-- -->SSO Tomasz Tatarczyk SSO Teresa Kołeczko – Wacławik SSO Mirella Szpyrka</em>
</p>
      
      <p>Sygn. akt III Ca 1343/12</p>
    </div>
    <div>
      <h2>UZASADNIENIE</h2>
      <p>Zaskarżonym postanowieniem Sąd Rejonowy w Gliwicach na podstawie <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 931;art. 931 § 1)">art. 931 § 1 k.c.</a> stwierdził nabycie spadku po zmarłym 28 września 2011r. <span class="anon-block">S. S.</span> przez spadkobierców ustawowych - żonę <span class="anon-block">K. S.</span> oraz dzieci <span class="anon-block">B. S.</span>, <span class="anon-block">A. M.</span> i <span class="anon-block">J. S.</span> po ¼ części.</p>
      <p>Sąd ustalił, że wnioskodawczyni <span class="anon-block">K. S.</span> był drugą żoną spadkodawcy i z tego małżeństwa nie było dzieci. Uczestnicy postępowania – <span class="anon-block">B. S.</span>, <span class="anon-block">A. M.</span> i <span class="anon-block">J. S.</span> byli dziećmi spadkodawcy z pierwszego małżeństwa. Spadkodawca innych dzieci nie miał, pozostawił testament z 9 października 2000 r. w którym ½ własności nieruchomości położonej w <span class="anon-block">G.</span> przy <span class="anon-block">ul. (...)</span> zapisał swoim dzieciom. Nikt z uczestników nie składał oświadczeń o przyjęciu bądź odrzuceniu spadku, nikt nie został uznany za niegodnego dziedziczenia i nikt nie zrzekł się dziedziczenia w umowie ze zmarłym.</p>
      <p>W skład spadku wchodzi udział wynoszący 5/16 części we współwłasności nieruchomości położonej w <span class="anon-block">G.</span> przy <span class="anon-block">ul. (...)</span> oraz nieruchomość położona w miejscowości <span class="anon-block">B.</span> k/Stróż, ruchomości w tym między innymi samochód osobowy, wyposażenie gabinetu lekarskiego oraz oszczędności.</p>
      <p>Ustalając powyższe uznał Sąd Rejonowy na podstawie <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 961)">art. 961 k.c.</a> w zw. z <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 948)">art. 948 k.c.</a>, że dokument z 9 października 2000r. nie stanowi testamentu lecz zapis, gdyż przeznaczony uczestnikom udział we współwłasności nieruchomości położonej w <span class="anon-block">G.</span> nie wyczerpuje prawie całego spadku.</p>
      <p>O kosztach orzekł na podstawie <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 520)">art. 520 k.c.</a>
</p>
      
      <p>W apelacji uczestnicy postępowania zarzucili, że sąd I instancji błędnie uznał, że w okolicznościach faktycznych sprawy zachodzą przesłanki do dziedziczenia ustawowego po zmarłym spadkodawcy, gdy tymczasem zgodnie z jego wolą wyrażoną w testamencie z 9 października 2000r., dziedziczenie nieruchomości położonej w <span class="anon-block">G.</span> winno nastąpić na podstawie testamentu.</p>
      <p>Przedstawiając powyższe zarzuty wnieśli o zmianę zaskarżonego postanowienia poprzez stwierdzenie nabycia spadku na podstawie testamentu, ewentualnie o jego uchylenie i przekazanie sprawy Sądowi Rejonowemu do ponownego rozpoznania.</p>
      
      <p>Wnioskodawczyni wniosła o oddalenie apelacji.</p>
      
      <p>
<strong>
<!-- -->Sąd Okręgowy zważył co następuje. </strong>
</p>
      
      <p>Apelacja musiała odnieść skutek.</p>
      
      <p>Sąd I instancji dokonując bowiem na podstawie <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 961)">art. 961 k.c.</a> oceny, czy spadkodawca w testamencie z 9 października 2000r. rozporządził całym swoim majątkiem, tzn. czy rozrządzenie dotyczące udziału we współwłasności nieruchomości położonej w <span class="anon-block">G.</span> wyczerpuje prawie cały spadek, przyjął dowolnie, że ponieważ w skład spadku wchodzi jeszcze nieruchomość położona w miejscowości <span class="anon-block">B.</span>, samochód osobowy, wyposażenie gabinetu lekarskiego oraz oszczędności, to udział ten nie wyczerpuje prawie całego spadku, a tym samym dokument z 9 października 2000r. stanowi zapis a nie testament.</p>
      <p>Tymczasem wnioskodawczyni na rozprawie w dniu 6 czerwca 2012r. po złożeniu zapewnienia spadkowego została przesłuchana w trybie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 304)">art. 304 k.p.c.</a> i zeznała, że w skład spadku po zmarłym <span class="anon-block">S. S.</span> wchodzą nieruchomości położone w <span class="anon-block">G.</span>, dla których prowadzona jest <span class="anon-block">księga wieczysta nr (...)</span>. Nie wymieniła innych składników majątku spadkowego, a z akt sprawy nie wynika, by sąd I instancji dopuścił i przeprowadził inne dowody, na podstawie których ustalił przedstawiony w pisemnych motywach rozstrzygnięcia skład majątku spadkowego. Stąd też Sąd Rejonowy nie miał nawet możliwości ustalenia stosunku wartości przedmiotu przeznaczonego uczestnikom do pominiętych w testamencie, według stanu i wartości z chwili sporządzenia testamentu. Nie mógł więc ocenić, czy przedmiot przeznaczony uczestnikom w testamencie wyczerpuje prawie cały spadek czy też nie, a w związku z tym, czy dokument z 9 października 2000r. – mając na uwadze regulację <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 961)">art. 961 k.c.</a> – stanowi testament czy zapis.</p>
      <p>W toku postępowania odwoławczego nie doszło do zbliżenia stanowisk wnioskodawczyni i uczestników postępowania w tym przedmiocie.</p>
      
      <p>
<strong>
<!-- -->Z tego względu, z uwagi na nierozpoznanie przez sąd I instancji istoty sprawy i konieczność przeprowadzenia postępowania dowodowego w celu ustalenia, jakie przedmioty i o jakiej wartości były własnością spadkodawcy w chwili sporządzenia testamentu, jaki był stosunek wartości przeznaczonego uczestnikom postępowania, udziału we współwłasności nieruchomości położonej w <span class="anon-block">G.</span> do wartości przedmiotów pominiętych w testamencie, zasadnym było uchylenie zaskarżonego postanowienia i przekazanie sprawy sądowi I instancji do ponownego rozpoznania na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 386;art. 386 § 4)">art. 386 § 4 k.p.c.</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 13;art. 13 § 2)">art. 13 § 2 k.p.c.</a> </strong>
</p>
      
      <p>Rozpoznając sprawę ponownie przeprowadzi Sąd Rejonowy postępowanie dowodowe – przesłucha wnioskodawczynię i uczestników postępowania, a kierując się regułą z <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 6)">art. 6 k.c.</a> przeprowadzi inne wskazane przez wnioskodawczynię i uczestników postępowania dowody dla wykazania okoliczności wyżej podniesionych. Zebrany materiał dowodowy oceni kierując się regułą interpretacyjną z <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 961)">art. 961 k.c.</a> w zw. z <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 948)">art. 948 k.c.</a> i orzeknie o sposobie dziedziczenia.</p>
      
      <p>
        <em>
<!-- -->SSO Tomasz Tatarczyk SSO Teresa Kołeczko-Wacławik SSO Mirella Szpyrka</em>
</p>
    </div>
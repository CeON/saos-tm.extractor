<p>
<strong>
<!-- -->Sygn. akt III Kp 55/13</strong>
</p>
    
    <div>
      <h2>POSTANOWIENIE</h2>
      <p> Dnia 28 lutego 2013r.</p>
      
      <p>Sąd Okręgowy Wydział III Karny w Jeleniej Górze w składzie:</p>
      
      <p>Przewodniczący - Sędzia SSO Andrzej Żuk</p>
      
      <p>Protokolant Patrycja Poczynek</p>
      
      <p>Bez udziału prokuratora</p>
      <p>po rozpoznaniu zażalenia pokrzywdzonej <span class="anon-block">M. W.</span> na postanowienie Prokuratora Rejonowego w Jeleniej Górze z dnia 04.01.2013r. w sprawie 3 Ds. 8/13</p>
      <p>o odmowie wszczęcia śledztwa</p>
      
      <p>na podstawie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 437;art. 437 § 1)">art. 437 § 1 kpk</a>
</p>
      
      <p>
        <strong>
<!-- -->p o s t a n a w i a</strong>
</p>
      
      <p>utrzymać w mocy zaskarżone postanowienie</p>
    </div>
    <div>
      <h2>UZASADNIENIE</h2>
      <p>Postanowieniem z dnia 04 stycznia 2013r. Prokurator Rejonowy w Jeleniej Górze w sprawie 3 Ds. 8/13 na podstawie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 17;art. 17 § 1;art. 17 § 1 pkt. 2)">art. 17 § 1 pkt 2 kpk</a> odmówił wszczęcia śledztwa w sprawie niedopełnienia i przekroczenia uprawnień w dniu 27 grudnia 2012r. w <span class="anon-block">J.</span>przez prokuratora Prokuratury Rejonowej w <span class="anon-block">J.</span>– <span class="anon-block">R. M.</span>działającego w zorganizowanej grupie przestępczej, mającej na celu usunięcie <span class="anon-block">M. W.</span>z pracy w zamian za wykrywanie przez nią przestępstw podatkowych i w celu ograbienia jej mieszkania drogą doprowadzenia do zadłużenia poprzez wydanie postanowienia o odmowie wszczęcia śledztwa w sprawie o sygn. 3 Ds. 466/12 w dniu 27 grudnia 2012r., czym działał na szkodę <span class="anon-block">M.</span>
<span class="anon-block">W.</span>, tj. o czyn z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 231;art. 231 § 1)">art. 231 § 1 kk</a> i <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 258;art. 258 § 1)">art. 258 § 1 kk</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 11;art. 11 § 2)">art. 11 § 2 kk</a> .</p>
      <p>Na postanowienie to zażalenie złożyła <span class="anon-block">M. W.</span>, wnosząc o uchylenie wydanego postanowienia w całości i o kontynuowanie śledztwa w trybie pilnym oraz o skierowanie aktu oskarżenia do Sądu przeciwko funkcjonariuszowi publicznemu - <span class="anon-block">R. M.</span>– prokuratorowi Prokuratury Rejonowej w <span class="anon-block">J.</span>.</p>
      <p>Prokurator Rejonowy nie znalazł podstaw do przychylenia się do zażalenia i przekazał je do rozpoznania Sądowi Okręgowemu w Jeleniej Górze (<a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 306;art. 306 § 2)">art. 306 §2 kpk</a>).</p>
      <p>
<strong>
<!-- --> Sąd zważył, co następuje.</strong>
</p>
      <p>Zażalenie <span class="anon-block">M. W.</span> jest oczywiście bezzasadne.</p>
      <p>Zebrane w sprawie dowody nie potwierdzają w żaden sposób okoliczności jakie podniosła <span class="anon-block">M. W.</span>. Zarzuty podniesione w zażaleniu pod adresem prokuratora Prokuratury Rejonowej w <span class="anon-block">J.</span>– <span class="anon-block">R. M.</span>są całkowicie bezpodstawne, nie poparte żadnymi racjonalnymi dowodami. Skarżąca składa wiele zawiadomień do prokuratury o popełnieniu przestępstw, m. in. przez prokuratorów i sędziów oraz pracowników sądowych, którzy uczestniczą w rozpoznawaniu złożonych zawiadomień i zażaleń na postanowienia o odmowie wszczęcia śledztwa.</p>
      <p>Nie bez znaczenia jest fakt, iż <span class="anon-block">M. W.</span> jest chora psychicznie, co zostało stwierdzone przez biegłych lekarzy psychiatrów w opinii z dnia 22 lipca 2010r. Zdaniem tychże biegłych wypowiadane przez <span class="anon-block">M. W.</span> sądy (urojenia) pozwalają rozpoznać uporczywe zaburzenia urojeniowe, a jej działania związane ze składanymi zażaleniami mają podłoże psychotyczne, są wynikiem przeżyć urojeniowych. Jej zachowanie zatem – złożenie kolejnego zażalenia jest wynikiem choroby psychicznej, a nie faktycznym wystąpieniem okoliczności podnoszonych w składanym przez nią zażaleniu.</p>
      <p>W tych warunkach Sąd stwierdza, że decyzja o odmowie wszczęcia śledztwa oparta została na prawidłowych ustaleniach i prawidłowa jest także podstawa prawna odmowy wszczęcia śledztwa.</p>
      <p>Mając na uwadze powyższe okoliczności, Sąd utrzymał w mocy zaskarżone postanowienie.</p>
    </div>
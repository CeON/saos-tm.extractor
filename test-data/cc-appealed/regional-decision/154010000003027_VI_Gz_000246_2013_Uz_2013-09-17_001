<p>
<strong>
<!-- --> Sygn. akt VI Gz 246/13</strong>
</p>
    
    <div>
      <h2>POSTANOWIENIE</h2>
      <p>
        <strong>
<!-- --> Dnia 17 września 2013 r.</strong>
</p>
      
      <p>Sąd Okręgowy w Rzeszowie VI Wydział Gospodarczy</p>
      <p>w następującym składzie:</p>
      <p>Przewodniczący: <strong>
<!-- -->SSO Barbara Frankowska</strong>
</p>
      <p>Sędziowie<strong>
<!-- -->: SSO Anna Walus-Rząsa</strong>
</p>
      <p>
<strong>
<!-- -->   SSO Anna Harmata</strong>
</p>
      <p>Protokolant: asyst. sędz. Grzegorz Kurasz</p>
      <p>po rozpoznaniu w dniu 17 września 2013 r. w Rzeszowie</p>
      <p>na posiedzeniu niejawnym</p>
      <p>sprawy z wniosku <strong>
<!-- -->
<span class="anon-block"> (...) Sp. z o.o.</span> w <span class="anon-block">Ż.</span> </strong>
</p>
      <p>o ogłoszenie upadłości <span class="anon-block">A. R.</span> – <span class="anon-block">(...)</span> w <span class="anon-block">N.</span>
</p>
      
      <p>na skutek zażalenia dłużnika <span class="anon-block">A. R.</span> na postanowienie Sądu Rejonowego w Tarnobrzegu V Wydziału Gospodarczego Sekcja Upadłościowa <br/>z dnia 11 czerwca 2013 r., sygn. akt V 1 GU 4/13,</p>
      
      <p>
<strong>
<!-- -->postanawia</strong>:</p>
      
        
        <p>I. 
        oddalić zażalenie,</p>
      
      
        
        <p>II. 
        zasądzić od dłużnika <span class="anon-block">A. R.</span> na rzecz wnioskodawcy <span class="anon-block"> (...) Sp. z o.o.</span> kwotę 450 zł (czterysta pięćdziesiąt złotych) tytułem zwrotu kosztów zastępstwa w postępowaniu zażaleniowym.</p>
      
    </div>
    <div>
      <h2>UZASADNIENIE</h2>
      <p>Zaskarżonym postanowieniem z dnia 11 czerwca 2013 r. Sąd Rejonowy w Tarnobrzegu V Wydział Gospodarczy Sekcja Upadłościowa, przyznał tymczasowemu nadzorcy sądowemu wynagrodzenie za przeprowadzone czynności w kwocie 2.000 zł oraz zwrot poniesionych wydatków w kwocie 331,75zł (pkt I), umorzył postępowanie w sprawie (pkt II), oraz zasądził od uczestnika <span class="anon-block">A. R.</span> – <span class="anon-block">(...)</span> w <span class="anon-block">N.</span> na rzecz wnioskodawcy <span class="anon-block"> (...) Sp. z o.o.</span> w <span class="anon-block">Ż.</span> kwotę 5.148,75zł tytułem zwrotu kosztów postępowania.</p>
      <p>Uzasadniając motywy swego rozstrzygnięcia Sąd podał, że wierzyciel wystąpił z wnioskiem o ogłoszenie upadłości dłużnika, a następnie wniosek ten w dniu 3 czerwca 2013r. cofnął z uwagi na zaspokojenie jego wierzytelności przez dłużnika. Czynność ta zdaniem Sądu na tym etapie postępowania jest dopuszczalna i powoduje konieczność umorzenia postępowania w oparciu <br/>o przepis <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 203;art. 203 § 1)">art. 203 §1 k.p.c.</a> w zw. z art. 35 pr. upadł. i napr.</p>
      <p>Nadto dodał, że w toku postępowania został wyznaczony tymczasowy nadzorca sądowy, który podjął czynności zmierzające do ustalenia i zabezpieczenia majątku dłużnika, m. in. podjął próbę dostania się na teren przedsiębiorstwa dłużnika gdzie nie został jednak wpuszczony, nawiązał z nim oraz <br/>z pełnomocnikiem wnioskodawcy kontakt telefoniczny i w oparciu o podjęte czynności złożył sprawozdanie poprzedzone wnioskiem o ustanowienie zarządu tymczasowego. Funkcje nadzorcy sądowego sprawował w okresie trzech tygodni. W toku postępowania wnioskodawca na wezwanie Sądu wpłacił zaliczkę na poczet wynagrodzenia i kosztów poniesionych przez tymczasowego nadzorcę.</p>
      <p>W dniu 6 czerwca 2013 r. tymczasowy nadzorca sądowy złożył wniosek <br/>o przyznanie mu wynagrodzenia z tytułu podjętych czynności w kwocie 2.000 zł oraz zwrot kosztów podjętych czynności (dojazdy i połączenia telefoniczne) <br/>w wysokości 331,75 zł.</p>
      <p>Sąd I instancji powyższy wniosek uznał w całości za zasadny. Stwierdził, że przyznana kwota wynagrodzenia jest adekwatna do zakresu podjętych przez nadzorcę czynności oraz czasu wykonywania jego funkcji, zaś kwota z tytułu poniesionych kosztów wynika z potrzeby dojazdów prywatnym samochodem <br/>z miejsca zamieszkania nadzorcy do upadłego i Sądu oraz z potrzeby wykonywania połączeń telefonicznych w toku realizacji obowiązków nadzorcy. Sąd wskazał nadto, że znaczna część kosztów jest następstwem postawy dłużnika odmawiającego współpracy z nadzorcą, odmawiającego udzielenia mu koniecznych informacji i umożliwienia dostępu na teren przedsiębiorstwa. <br/>Jako podstawę prawną swego rozstrzygnięcia Sąd Rejonowy wskazał przepisy <a href="http://isap.sejm.gov.pl/DetailsServlet?id=WDU20030600535" title="Ustawa z dnia 28 lutego 2003 r. - Prawo upadłościowe i naprawcze - Dz. U. z 2003 r. Nr 60, poz. 535 (art. 38;art. 162)">art. 38 i 162 prawa upadłościowego i naprawczego</a>.</p>
      <p>Pismem z dnia 3 lipca 2013 r. uczestnik <span class="anon-block">A. R.</span> zaskarżył częściowo powyższe postanowienie domagając się zmiany pkt. I poprzez przyznanie tymczasowemu nadzorcy sądowemu wynagrodzenia za podjęte czynności w kwocie 300 zł oraz zmiany pkt. III orzeczenia poprzez zasądzenie od dłużnika na rzecz wnioskodawcy kwoty 3.117 zł. Skarżący wniósł nadto <br/>o zasądzenie na jego rzecz kosztów postępowania zażaleniowego.</p>
      <p>Zaskarżonemu orzeczeniu zarzucił naruszenie przepisów art. 162 ust. 1 i 2 pr. upadł. i napr. w zw. z art. 38 ust. 2 w/w ustawy poprzez błędne wyliczenie wysokości przysługującego nadzorcy wynagrodzenia, tj. przyznanie wynagrodzenia w kwocie znacznie zawyżonej w stosunku do podjętych przez nadzorcę czynności.</p>
      <p>W uzasadnieniu zażalenia skarżący powołał się na w/w przepisy oraz sprawozdanie nadzorcy sądowego z dnia 4 czerwca 2013 r. Stwierdził nadto, że powyższe sprawozdanie jest wyjątkowo lakoniczne, nie wynika z niego jakich konkretnie czynności podjął się nadzorca sądowy, z jakimi podmiotami czynił ustalenia co do majątku uczestnika oraz w jaki sposób sprawował nadzór nad zachodzącymi zdarzeniami prawnymi. Nie wyjaśnił również jakie skutki odniosły jego czynności, a w szczególności co udało się mu ustalić i z jakimi dokumentami się zapoznał.</p>
      <p>Uczestnik wyjaśnił nadto, że w ramach kontaktów z nadzorcą informował go, iż nie zostanie wpuszczony na teren nieruchomości, a na skutek zaspokojenia roszczenia wierzyciela wniosek o ogłoszenie upadłości zostanie cofnięty ze skutkiem prawnym. Tym samym nie zachodziła potrzeba udawania się przez nadzorcę do <span class="anon-block">N.</span>. Dodał, że nakład nadzorcy sądowego w niniejszej sprawie okazał się zdecydowanie mniejszy aniżeli w typowych sprawach tego rodzaju. Swoje czynności wykonywał przez okres od dnia 22 maja do 4 czerwca 2013 r., a w praktyce znacznie krócej. Skoro zatem wysokość jego wynagrodzenia uzależniona jest od nakładu pracy to w niniejszej prawie zachodzi konieczność miarkowania tego wynagrodzenia. W ocenie skarżącego przytoczone w uzasadnieniu zażalenia argumenty przemawiając za uznaniem, że wynagrodzeniem adekwatnym do nakładu pracy nadzorcy będzie kwota 300 zł.</p>
      <p>Wierzyciel pismem z dnia 30 lipca 2013 r. złożył odpowiedź na zażalenie wnosząc o jego oddalenie oraz zasądzenie kosztów postępowania zażaleniowego. Stwierdził, że cofnięcie wniosku nastąpiło pod wpływem presji wywartej przez tymczasowego nadzorcy skutkującej zaspokojeniem roszczenia przez dłużnika.</p>
      
      <p>
<strong>
<!-- -->Sąd Okręgowy zważył co następuje:</strong>
</p>
      
      <p>Zażalenie dłużnika nie zasługuje na uwzględnienie.</p>
      <p>Rozpoznając zażalenie dłużnika Sąd Okręgowy nie dopatrzył się zarzucanych Sądowi I instancji naruszeń przepisów.</p>
      <p>Na wstępie należy wskazać, że ustanowienie tymczasowego nadzorcy sądowego w niniejszej sprawie nastąpiło postanowieniem z dnia 21 maja 2013 r. w trybie zabezpieczenia majątku dłużnika (art. 38 pr. upadł. i napr.). Jak wynika z uzasadnienia zaskarżonego orzeczenia podstawą powyższego była okoliczność wyzbywania się majątku przez dłużnika w toku postępowań egzekucyjnych (darowizna na rzecz członków rodziny).</p>
      <p>Z zalegających w aktach niniejszej sprawy dokumentów wynika, że nadzorca po jego ustanowieniu podjął niezwłocznie czynności zmierzające do zabezpieczenia majątku dłużnika polegające m.in. na stawieniu się w dniu <br/>22 maja 2013 r. w siedzibie firmy dłużnika w <span class="anon-block">N.</span>, rozpytaniu sąsiadów <br/>i poczynieniu ustaleń co do przeniesienia zakładu w inne miejsce. Po przybyciu zaś do zakładu dłużnika w <span class="anon-block">Z.</span> nie został on wpuszczony na jego teren mimo poinformowania pracowników, że czyni to jako Tymczasowy Nadzorca Sądowy (notatka służbowa z 22 maja 2013 r.). Nadzorca podejmował również próby skontaktowania się z dłużnikiem drogą telefoniczną informując jego pracownika o fakcie ustanowienia go nadzorcą i związanych z tym konsekwencjach (notatka służbowa z 23 maja 2013 r.). Nadzorca w swym sprawozdaniu podał, że w dniu 23 maja 2013 r. dłużnik <span class="anon-block">A. R.</span> skontaktował się z nim telefonicznie kwestionując skuteczność zawiadomienia go o ustanowieniu nadzorcy. Natomiast w dniu 24 maja 2013 r. nadzorca <br/>w telefonicznej rozmowie uzyskał od dłużnika informację o spłaceniu zobowiązań wobec <span class="anon-block"> (...) Sp. z o.o.</span> Od pełnomocnika w/w spółki nadzorca uzyskał jednak informację, że na rachunek wierzyciela wpłynęła kwota 18.000 zł. Dopiero w dniu 4 czerwca uzyskał wiedzę o fakcie wysłania do Sądu przez wnioskodawcę pisma o cofnięciu wniosku o ogłoszenie upadłości wobec spłaty zobowiązań przez dłużnika.</p>
      <p>Bezspornie zatem dłużnik konsekwentnie uniemożliwiał nadzorcy realizację czynności do przeprowadzenia, których został on ustanowiony. Zresztą skarżący sam w zażaleniu okoliczność tę przyznał. Nie zmienia to jednak faktu, że nadzorca podjął szereg czynności, możliwych do zrealizowania <br/>i uzasadnionych w kontekście braku współdziałania ze strony dłużnika. Wręcz stwierdzić należy, że ewidentny w tej sprawnie brak współpracy dłużnika intensyfikował konieczność przedsiębrania niewymiernych czasowo czynności zmierzających do wykonania nałożonych przez ustawę obowiązków nadzorczych.</p>
      <p>Na marginesie powyższego należy zauważyć także, że wpłat na poczet zobowiązań wobec <span class="anon-block"> (...) Sp. z o.o.</span> dokonano w dniach 24, 27 i 29 maja 2013 r. (k. 156-158). Przy czym dłużnik sposób zarachowania tych wpłat wskazał wierzycielowi dopiero w piśmie z dnia 29 maja 2013 r. (k. 159).</p>
      <p>Świetle powołanych wyżej okoliczności, zdaniem Sądu Okręgowego, nadzorca był zobligowany do podejmowania czynności zmierzających do zabezpieczenia majątku dłużnika co najmniej do dnia 4 czerwca 2013 r., <br/>co też czynił mimo oporu dłużnika.</p>
      <p>W konsekwencji, zdaniem Sądu Okręgowego, żądanie tymczasowego nadzorcy sądowego o przyznanie wynagrodzenia w kwocie 2.000 zł oraz zwrot kosztów zawarte we wniosku z dnia 4 czerwca 2013 r. za czynności wyszczególnione w uzasadnieniu tego wniosku znajduje oparcie w treści <br/>art. 162 ust. 1 i 2 pr. upadł. i napr. w zw. z art. 38 pr. upadł. i napr., zaś kwota przyznanego przez Sąd Rejonowy wynagrodzenia jest adekwatna do zakresu podjętych przez nadzorcę czynności i nakładu pracy, zwłaszcza w kontekście utrudnień jakie napotkał ze strony dłużnika. Kwota zwrotu poniesionych wydatków znajduje zaś uzasadnienie w rzeczywiście poniesionych przez nadzorcę wydatkach wyszczególnionych w uzasadnieniu jego wniosku.</p>
      <p>Mając na uwadze powyższe Sąd Okręgowy podzielił również stanowisko Sądu I instancji w zakresie zwrotu kosztów postępowania na rzecz wierzyciela <span class="anon-block"> (...) Sp. z o.o.</span>, na które składają się opłata od wniosku - 1.000 zł, wydatki ma wynagrodzenie (2.000 zł) i zwrot kosztów (331,75) nadzorcy <br/>w łącznej kwocie 2.331,75 zł oraz koszty zastępstwa procesowego w wysokości 1.800 zł oraz 17 zł opłaty skarbowej od pełnomocnictwa. Koszty te bowiem – na podstawie art. 32 ust. 2 pr. upadł. i napr. w okolicznościach niniejszej sprawy obciążają dłużnika.</p>
      <p>Reasumując – na mocy <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385 k.p.c.</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 397;art. 397 § 2)">art. 397 § 2 k.p.c.</a> i <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 13;art. 13 § 2)">13 § 2 k.p.c.</a>, art. 15 ust. 2 pr. upadł. i napr. oraz art. 35 pr. upadł. i napr.- orzekł jak <br/>w sentencji postanowienia.</p>
      <p>W przedmiocie kosztów zastępstwa w postępowaniu odwoławczym Sąd orzekł jak w pkt II postanowienia - na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 108)">art. 108 k.p.c.</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 98;art. 98 § 1;art. 98 § 3)">art. 98 § 1 i 3 k.p.c.</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 13;art. 13 § 2)">art. 13 § 2 k.p.c.</a> i art. 35 pr. upadł. i napr. art. oraz § 12 ust. 2 pkt. 1 w zw. z § 10 pkt 5 rozporządzenia Ministra Sprawiedliwości w sprawie opłat za czynności radców prawnych oraz ponoszenia przez Skarb Państwa kosztów pomocy prawnej udzielonej przez radcę prawnego ustanowionego <br/>z urzędu (Dz.U. z 2002 r., Nr 163, poz. 1349, z późn. zm.).</p>
    </div>
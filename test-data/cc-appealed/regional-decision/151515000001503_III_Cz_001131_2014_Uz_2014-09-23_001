<p>Sygn. akt III Cz 1131/14</p>
    <div>
      <h2>POSTANOWIENIE</h2>
      <p>Dnia 23 września 2014 r.</p>
      <p>Sąd Okręgowy w Gliwicach III Wydział Cywilny Odwoławczy w następującym składzie:</p>
      <p>Przewodniczący – Sędzia SO Krystyna Hadryś</p>
      <p>Sędziowie SO Barbara Braziewicz</p>
      <p>SR (del.) Roman Troll (spr.)</p>
      <p>po rozpoznaniu w dniu 23 września 2014 r. w Gliwicach na posiedzeniu niejawnym sprawy</p>
      <p>z wniosku <span class="anon-block">M. B.</span>
</p>
      <p>z udziałem <span class="anon-block">Z. B.</span>, <span class="anon-block">S. B.</span>, <span class="anon-block">W. B.</span>, <span class="anon-block">J. B.</span>, <span class="anon-block">J. Z.</span> i <span class="anon-block">K. Z.</span>
</p>
      <p>o stwierdzenie nabycia spadku po <span class="anon-block">B. B.</span>
</p>
      <p>na skutek zażalenia wnioskodawczyni</p>
      <p>od postanowienia Sądu Rejonowego w Zabrzu</p>
      <p>z dnia 17 marca 2014 r., sygn. akt I Ns 707/13</p>
      <p>postanawia:</p>
      <p>oddalić zażalenie.</p>
      <p>SSR (del.) Roman Troll SSO Krystyna Hadryś SSO Barbara Braziewicz</p>
      <p>Sygn. akt III Cz 1131/14</p>
    </div>
    <div>
      <h2>UZASADNIENIE</h2>
      <p>Postanowieniem z dnia 17 marca 2014 r. Sąd Rejonowy w Zabrzu w sprawie o stwierdzenie nabycia spadku zawiesił postępowanie na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 177;art. 177 § 1;art. 177 § 1 pkt. 6)">art. 177 § 1 pkt 6 kpc</a> w związku z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 13;art. 13 § 2)">art. 13 § 2 kpc</a>, albowiem wnioskodawczyni nie przedłożyła w zakreślonym terminie odpisów skróconych aktów urodzenia <span class="anon-block">J. Z.</span> i <span class="anon-block">K. Z.</span> i dwóch odpisów wniosku dla nich oraz nie wskazała ich adresów zamieszkania, a wniosła o ich wezwanie poprzez ogłoszenie.</p>
      <p>Zażalenie na to postanowienie złożyła wnioskodawczyni zarzucając mu błąd w ustaleniach faktycznych polegający na uznaniu, że uczestnicy postępowania prawdopodobnie o imieniu i nazwisku <span class="anon-block">J. Z.</span> i <span class="anon-block">K. Z.</span> są osobami znanymi wnioskodawczyni i pozostałym uczestnikom postępowania co uzasadniałoby zobowiązanie wnioskodawczyni do wskazania ich aktualnych adresów zamieszkania i złożenia asc ich urodzenia, a także naruszenie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 177;art. 177 § 1;art. 177 § 1 pkt. 6)">art. 177 § 1 pkt 6 kpc</a> poprzez jego błędną wykładnię i nieuzasadnione uznanie, że nie zostało wykonane zobowiązanie sądu nałożone na wnioskodawczynię, podczas gdy w dniu 6 lutego 2014 r. wniosła ona o wezwanie spadkobierców przez ogłoszenie. Stawiając powyższe zarzuty wniosła o uchylenie zaskarżonego postanowienia.</p>
      <p>Sąd Okręgowy zważył, co następuje:</p>
      <p>Sąd Rejonowy orzekając o zawieszeniu postępowania dokonał tego z uwagi na nieprzedstawienie przez wnioskodawczynię dowodów jakimi są odpisy skróconych aktów urodzenia <span class="anon-block">J. Z.</span> i <span class="anon-block">K. Z.</span>, brak wskazania ich adresów zamieszkania oraz nieprzedłożenie dwóch odpisów wniosku dla nich.</p>
      <p>Zażądane dokumenty w postaci odpisów aktów stanu cywilnego stanowią dowody w sprawie, a ich nieprzedstawienie nie stanowi podstawy zawieszenia postępowania, o której mowa w <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 177;art. 177 § 1;art. 177 § 1 pkt. 6)">art. 177 § 1 pkt 6 kpc</a> w związku z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 13;art. 13 § 2)">art. 13 § 2 kpc</a> (por. postanowienia Sądu Najwyższego z dnia 28 listopada 1968 r., II CZ 185/68, OSNCP 1969 nr 7-8, poz. 144, z dnia 3 lipca 1969 r., II CZ 69/69, OSNCP 1970 nr 4, poz. 68 i z dnia 4 maja 1973 r., II CZ 53/73, OSNCP 1974 nr 2, poz. 35), gdyż brak dowodu nie jest przyczyną uniemożliwiającą nadanie sprawie biegu w rozumieniu powyższego przepisu (por. uchwałę Sądu Najwyższego z dnia 24 października 2001 r., III CZP 64/01, OSNC 2002 nr 5, poz. 61). Sąd Rejonowy naruszył tym samym <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 177;art. 177 § 1;art. 177 § 1 pkt. 6)">art. 177 § 1 pkt 6 kpc</a> w związku z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 13;art. 13 § 2)">art. 13 § 2 kpc</a>, gdyż powinien z urzędu podjąć czynności zmierzające do ustalenia miejsca urodzenia <span class="anon-block">J. Z.</span> i <span class="anon-block">K. Z.</span>, aby zwrócić się o ich akty stanu cywilnego. W braku możliwości ustalenia właściwego Urzędu Stanu Cywilnego można rozważyć możliwość zawieszenia postępowania, ale tylko wówczas, gdyby potrzeba uzyskania odpisów aktów stanu cywilnego uniemożliwia nadanie sprawie prawidłowego biegu, czyli także w sytuacji, gdy dotyczy to spadkobiercy. To odnośnie pierwszej podstawy zawieszenia.</p>
      <p>Brak dołączenia do akt odpisów wniosku dla uczestników nie może stanowić podstawy zawieszenia postępowania, albowiem w przypadku ich nieprzedstawienia przewodniczący posiedzenia zarządza sporządzenie ich przez sekretariat [por. <a href="http://isap.sejm.gov.pl/DetailsServlet?id=WDU20070380249" title="Rozporządzenie Ministra Sprawiedliwości z dnia 23 lutego 2007 r. Regulamin urzędowania sądów powszechnych - Dz. U. z 2007 r. Nr 38, poz. 249 (§ 112;§ 112 ust. 1;§ 112 ust. 2)">§ 112 ust. 1 i 2 rozporządzenia Ministra Sprawiedliwości z dnia 23 lutego 2007 r. Regulamin urzędowania sądów powszechnych</a> (t.j. Dz. U. z 2014 r., poz. 259)]. Także i w tym przypadku doszło więc do naruszenia <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 177;art. 177 § 1;art. 177 § 1 pkt. 6)">art. 177 § 1 pkt 6 kpc</a> w związku z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 13;art. 13 § 2)">art. 13 § 2 kpc</a>.</p>
      <p>Należy jednak zauważyć, że Sąd Rejonowy w sposób prawidłowy wezwał do wskazania adresów zamieszkania <span class="anon-block">J. Z.</span> i <span class="anon-block">K. Z.</span> stosując w tym wypadku właściwy rygor zawieszenia postępowania. Nie popełnił w tym zakresie błędu w ustaleniach faktycznych, gdyż z informacji odebranych od uczestnika <span class="anon-block">W. B.</span> /k. 46v./ wynika, że synowie spadkodawcy z okresu wojny to <span class="anon-block">J. Z.</span> i <span class="anon-block">K. Z.</span>. Znane są więc ich imiona i nazwiska, dlatego nie ma możliwości wezwania ich poprzez ogłoszenie jak chce wnioskodawczyni. Nie wykazano natomiast, aby osoby te zmarły. W tej części więc zarzuty zażalenia okazały się nieskuteczne, a z uwagi na brak podania adresów zamieszkania <span class="anon-block">J. Z.</span> i <span class="anon-block">K. Z.</span> sprawie nie można nadać prawidłowego biegu, dlatego też zasadne było z tej przyczyny zawieszenie postępowania na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 177;art. 177 § 1;art. 177 § 1 pkt. 6)">art. 177 § 1 pkt 6 kpc</a> w związku z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 13;art. 13 § 2)">art. 13 § 2 kpc</a>.</p>
      <p>Na obecnym etapie sprawy wnioskodawczyni nie wykazała, iż zachodzi potrzeba ustanowienia kuratora, albowiem twierdzenia o tym, że nieznane są adresy zamieszkania <span class="anon-block">J. Z.</span> i <span class="anon-block">K. Z.</span> nie znajdują potwierdzenia w żadnych dokumentach. Wnioskodawczyni twierdzi tylko, że zarówno ona, jak i uczestnicy nie znają adresów zamieszkania tych osób, ale tej okoliczności nawet nie uprawdopodobniła chociażby poprzez przedstawienie dokumentu stwierdzającego, iż starała się ustalić ich adresy zamieszkania, ale okazało się to niemożliwe.</p>
      <p>Mając powyższe na uwadze, w oparciu o <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385 kpc</a> w związku z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 397;art. 397 § 1;art. 397 § 2)">art. 397 § 1 i 2 kpc</a>, <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 177;art. 177 § 1;art. 177 § 1 pkt. 6)">art. 177 § 1 pkt 6 kpc</a> i <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 13;art. 13 § 2)">art. 13 § 2 kpc</a>, zażalenie jako bezzasadne należało oddalić, gdyż zasadne okazało się zawieszenie postępowania z uwagi na niewskazanie adresów zamieszkania nowo wezwanych uczestników.</p>
      <p>
<em>
<!-- -->SSR (del.) Roman Troll SSO Krystyna Hadryś SSO Barbara Braziewicz</em>
</p>
    </div>
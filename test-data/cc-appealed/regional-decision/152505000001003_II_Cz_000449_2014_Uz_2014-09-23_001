<p>
<strong>
<!-- -->Sygn. akt II Cz 449/14</strong>
</p>
    <div>
      <h2>POSTANOWIENIE</h2>
      <p> <span class="anon-block">K.</span>, dnia 23 września 2014 r.</p>
      <p>
        <strong>
<!-- -->Sąd Okręgowy w Kaliszu, II Wydział Cywilny Odwoławczy</strong>
</p>
      <p>w składzie następującym:</p>
      <p>
        <strong>
<!-- -->Przewodniczący: SSO Wojciech Vogt </strong>
</p>
      <p>
        <strong>
<!-- -->Sędziowie: SSO Barbara Mokras </strong>
</p>
      <p>
        <strong>
<!-- -->SSO Janusz Roszewski – spr. </strong>
</p>
      <p>po rozpoznaniu w dniu 23 września 2014 r. w Kaliszu</p>
      <p>na posiedzeniu niejawnym</p>
      <p>sprawy z wniosku wierzyciela <span class="anon-block">(...) Spółka z o.o.</span>z siedzibą w <span class="anon-block">S.</span>
<span class="anon-block">(...)</span>
</p>
      <p>z udziałem dłużników <span class="anon-block">S. F.</span> (<span class="anon-block">PESEL (...)</span>), <span class="anon-block">T. F.</span> (<span class="anon-block">PESEL (...)</span>)</p>
      <p>o nadanie klauzuli wykonalności na rzecz następcy wierzyciela</p>
      <p>w przedmiocie zażalenia wierzyciela <span class="anon-block"> (...) Spółka z o.o.</span> z siedzibą w <span class="anon-block">S.</span>
</p>
      <p>na punkt 2 postanowienia Sądu Rejonowego w Kaliszu</p>
      <p>z dnia 17 czerwca 2014 r., sygn. akt I Co 1159/14</p>
      <p>
        <strong>
<!-- -->p o s t a n a w i a :</strong>
</p>
      <p>
<strong>
<!-- -->zmienić zaskarżone postanowienie w ten sposób, że dotychczasową treść punktu 2. zaczynającą się od słów „ zasądzić” oznaczyć jako punkt 3. oraz dodać punkt 4. o treści :</strong>
</p>
      <p>
<strong>
<!-- -->„ 
          <em>
<!-- -->zasądzić od dłużników <span class="anon-block">S. F.</span> i <span class="anon-block">T. F.</span> solidarnie na rzecz wierzyciela <span class="anon-block"> (...) Spółka z o.o.</span> z siedzibą w <span class="anon-block">S.</span> kwotę 90,00 zł (dziewięćdziesiąt złotych 00/100) tytułem zwrotu kosztów postępowania  zażaleniowego, w tym kwotę 60,00 zł (sześćdziesiąt złotych 00/100) tytułem kosztów zastępstwa prawnego</em>
         .”</strong>
</p>
      <p>Sygn. akt II Cz 449/14</p>
    </div>
    <div>
      <h2>UZASADNIENIE</h2>
      <p>Postanowieniem z dnia 17 czerwca 2014 r. Sąd Rejonowy w Kaliszu na podstawie <br/>
<a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 395;art. 395 § 2)">art. 395 § 2 k.p.c.</a> uznał za oczywiście uzasadnione zażalenie wierzyciela na postanowienie Sądu Rejonowego w Kaliszu z dnia 25 kwietnia 2014 r., sygn. akt I Co 1159/14, oddalające wniosek <span class="anon-block"> (...) Spółka z o.o.</span> z siedzibą w <span class="anon-block">S.</span> o nadanie na jej rzecz klauzuli wykonalności nakazowi zapłaty Sądu Rejonowego w Lublinie w dniu 9 sierpnia 2010 r. w sprawie o sygn. akt XVI Nc – e <span class="anon-block"> (...)</span> przeciwko dłużnikom <span class="anon-block">S. F.</span> i <span class="anon-block">T. F.</span> w związku z przejściem na nich uprawnienia wynikającego z tego tytułu (pkt 1), nadał przedmiotowemu tytułowi egzekucyjnemu klauzulę wykonalności na rzecz wierzyciela <span class="anon-block"> (...) Spółka z o.o.</span> z siedzibą w <span class="anon-block">S.</span> (pkt 2) oraz zasądził od dłużników solidarnie na rzecz wierzyciela kwotę 209,28 zł tytułem zwrotu kosztów postępowania klauzulowego, w tym kwotę 60 zł tytułem kosztów zastępstwa prawnego w tym postępowaniu (pkt 2).</p>
      <p>Zażalenie od tego rozstrzygnięcia złożył wierzyciel zaskarżając jego częściowo, tj. punkt 2 w zakresie, w jakim nie zasądzono na rzecz wierzyciela kosztów postępowania zażaleniowego w kwocie 90,00 zł, w tym kosztów zastępstwa procesowego według norm przepisanych, pomimo uwzględnienia zażalenia.</p>
      <p>Skarżący zarzucił zaskarżonemu postanowieniu obrazę przepisów prawa procesowego, mogących mieć wpływ na treść zapadłego rozstrzygnięcia, tj. <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 98;art. 98 § 1)">art. 98 § 1 k.p.c.</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 108;art. 108 § 1)">art. 108 § 1 k.p.c.</a>
</p>
      <p>W oparciu o ten zarzut skarżący wniósł o zmianę postanowienia w zaskarżonej części <br/>i zasądzenie od dłużnika na rzecz wierzyciela kosztów postępowania w kwocie 299,28 zł, w tym kosztów postępowania zażaleniowego w kwocie 90,00 zł.</p>
      <p>
<strong>
<!-- -->Sąd Okręgowy zważył, co następuje</strong>:</p>
      <p>Zażalenie zasługuje na uwzględnienie.</p>
      <p>Postanowienie Sądu Rejonowego w Kaliszu z dnia 17 czerwca 2014 r. zostało wydane na skutek zażalenia strony i jest wynikiem skorzystania przez Sąd I instancji z uprawnienia przewidzianego w <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 395;art. 395 § 2)">art. 395 § 2 k.p.c.</a>, skutkującego tym, że zażalenie zostało rozpoznane przez sąd, który je wydał, a nie sąd instancyjnie wyższy, do którego kierowane było zażalenie. Tym samym należy uznać za słuszny zarzut skarżącego, że w postępowaniu, w którym sąd o zażaleniu rozstrzyga na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 395;art. 395 § 2)">art. 395 § 2 k.p.c.</a>, stronie wygrywającej, zgodnie z ogólną regułą z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 98)">art. 98 k.p.c.</a> odpowiedzialności za wynik procesu, należą się koszty tego postępowania, jako postępowania zażaleniowego (por. postanowienie Sądu Najwyższego z dnia 14 marca 2012 r., II Cz 177/11, LEX nr 1170231), o których należało rozstrzygnąć w orzeczeniu kończącym postępowanie na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 108;art. 108 § 1)">art. 108 § 1 k.p.c.</a>
</p>
      <p>Na koszty postępowania zażaleniowego złożyła się opłata od zażalenia w wysokości 30,00 zł (19 <a href="http://isap.sejm.gov.pl/DetailsServlet?id=WDU20051671398" title="Ustawa z dnia 28 lipca 2005 r. o kosztach sądowych w sprawach cywilnych - Dz. U. z 2005 r. Nr 167, poz. 1398 (art. 71 ust. 3;art. 71 ust. 3 pkt. 2)">ust. 3 pkt 2</a> w zw. z <a href="http://isap.sejm.gov.pl/DetailsServlet?id=WDU20051671398" title="Ustawa z dnia 28 lipca 2005 r. o kosztach sądowych w sprawach cywilnych - Dz. U. z 2005 r. Nr 167, poz. 1398 (art. 71;art. 71 ust. 3;art. 12;art. 12 zd. 2)">art. 71 ust. 3 i art. 12 zd. 2 ustawy z dnia 28 lipca 2005 r. o kosztach sądowych w sprawach cywilnych</a> , t.j. Dz. U. z 2010 r., Nr 90, poz. 594 ze zm.) oraz koszty zastępstwa prawnego wnioskodawcy w wysokości 60,00 zł (<a href="http://isap.sejm.gov.pl/DetailsServlet?id=WDU20051671398" title="Ustawa z dnia 28 lipca 2005 r. o kosztach sądowych w sprawach cywilnych - Dz. U. z 2005 r. Nr 167, poz. 1398 (art. 71 § 13;art. 71 § 13 ust. 2;art. 71 § 13 ust. 2 pkt. 1)">§ 13 ust. 2 pkt 1</a> w zw. z <a href="http://isap.sejm.gov.pl/DetailsServlet?id=WDU20021631348" title="Rozporządzenie Ministra Sprawiedliwości z dnia 28 września 2002 r. w sprawie opłat za czynności adwokackie oraz ponoszenia przez Skarb Państwa kosztów nieopłaconej pomocy prawnej udzielonej z urzędu - Dz. U. z 2002 r. Nr 163, poz. 1348 (§ 11;§ 11 ust. 1;§ 11 ust. 1 pkt. 13)">§ 11 ust. 1 pkt 13 rozporządzenia Ministra Sprawiedliwości z dnia 28 września 2002 r. w sprawie opłat za czynności adwokackie oraz ponoszenia przez Skarb Państwa kosztów nieopłaconej pomocy prawnej udzielonej z urzędu</a>, t.j. Dz.U. z 2013 r., poz. 461).</p>
      <p>Mając na uwadze powyższe okoliczności należało zgodnie z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 386;art. 386 § 1)">art. 386 § 1 k.p.c.</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 397;art. 397 § 2)">art. 397 § 2 k.p.c.</a> i <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 13;art. 13 § 2)">art. 13 § 2 k.p.c.</a> orzec jak w sentencji.</p>
    </div>
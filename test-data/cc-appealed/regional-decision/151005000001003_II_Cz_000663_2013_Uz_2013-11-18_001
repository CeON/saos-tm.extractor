<p>Sygn. akt II Cz 663/13</p>
    <div>
      <h2>POSTANOWIENIE</h2>
      <p>Dnia 10 października 2013 r.</p>
      <p>Sąd Okręgowy w Bydgoszczy Wydział II Cywilny- Odwoławczy w składzie następującym:</p>
      <p>Przewodniczący : SSO Maria Leszczyńska (spr.)<br/>Sędzia : SO Irena Dobosiewicz</p>
      <p>Sędzia : SO Aurelia Pietrzak</p>
      <p>po rozpoznaniu w dniu 10 października 2013 r. w Bydgoszczy</p>
      <p>na posiedzeniu niejawnym</p>
      <p>sprawy z powództwa : <span class="anon-block">W. S.</span>
</p>
      <p>przeciwko : <span class="anon-block">T. K.</span>
</p>
      <p>o : zapłatę</p>
      <p>na skutek zażalenia pozwanego</p>
      <p>na postanowienie Sądu Rejonowego w Bydgoszczy</p>
      <p>z dnia 14 czerwca 2013 r. sygn. akt I Nc 2107/13</p>
      <p>
<strong>
<!-- -->postanawia:</strong>
</p>
      <p>
<strong>
<!-- -->oddalić zażalenie.</strong>
</p>
      <p>Na oryginale właściwe podpisy</p>
      
      <p>Sygn. akt. II Cz 663/13</p>
    </div>
    <div>
      <h2>UZASADNIENIE</h2>
      <p>Postanowieniem z dnia 14 czerwca 2013r. Sąd Rejonowy w Bydgoszczy odrzucił sprzeciw pozwanego <span class="anon-block">T. K.</span> od nakazu zapłaty wydanego w postępowaniu upominawczym z dnia 27.III.2013r. w sprawie z powództwa <span class="anon-block">W. S.</span>.</p>
      <p>Wskazał Sąd, iż w dniu 27 marca 2013 r. Sąd Rejonowy w Bydgoszczy wydał w niniejszej sprawie zgodnie z żądaniem pozwu nakaz zapłaty w postępowaniu upominawczym. Nakaz ten został doręczony pozwanemu w dniu 10 kwietnia 2013 r. wraz z pouczeniem o możliwości, sposobie i terminie wniesienia środka zaskarżenia. O tym, że środkiem zaskarżenia jest sprzeciw mowa jest w samym nakazie zapłaty.</p>
      <p>W dniu 26 kwietnia 2013 r. pozwany złożył sprzeciw nadając go w Polskim Urzędzie Pocztowym.</p>
      <p>Zgodnie z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 502;art. 502 § 1)">art. 502 § 1 kpc</a> sprzeciw od nakazu zapłaty w postępowaniu upominawczym pozwany może złożyć w ciągu dwóch tygodni od doręczenia nakazu zapłaty. Termin do wniesienia tego środka zaskarżenia upłynął z dniem 24 kwietnia 2013r. Zgodnie z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 504;art. 504 § 1)">art. 504 § 1 kpc</a> sąd odrzuca sprzeciw m.in. wniesiony po upływie terminu.</p>
      <p>Mając powyższe na uwadze, Sąd na mocy <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 504;art. 504 § 1)">art. 504 § 1 kpc</a> orzekł jak w sentencji.</p>
      <p>Zażalenie na powyższe postanowienie wniósł pozwany. Twierdził, że osobiście sprzeciw od nakazu zapłaty złożył w Urzędzie Pocztowym w 14 dniu od dnia doręczenia nakazu zapłaty.</p>
      <p>Z treści zażalenia wywieść należało, że domagał się uchylenia zaskarżonego postanowienia.</p>
      
      <p>
<strong>
<!-- -->Sąd Okręgowy zważył, co następuje:</strong>
</p>
      
      <p>Zażalenie nie zasługiwało na uwzględnienie. Jak wynika z akt sprawy nakaz zapłaty został pozwanemu doręczony w dniu 10 kwietnia 2013r. (k.18).</p>
      <p>Korespondencję odebrał dorosły domownik. Natomiast sprzeciw od nakazu zapłaty, jak wynika ze stempla pocztowego znajdującego się na kopercie (k.22) został nadany w dniu 26.IV.2013r., a zatem po upływie 14 dniowego terminu do wniesienia sprzeciwu.</p>
      <p>Słusznie postąpił zatem Sąd I instancji odrzucając sprzeciw jako spóźniony.</p>
      <p>Z tych względów zażalenie jako bezzasadne podlegało oddaleniu na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385 kpc</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 397;art. 397 § 2)">art. 397§2 kpc</a>.</p>
    </div>
<p>
<strong>
<!-- -->Sygn. akt II Cz 350/14 </strong>
</p>
    <div>
      <h2>POSTANOWIENIE</h2>
      <p>
        <strong>
<!-- --> Dnia 30 czerwca 2014 r.</strong>
</p>
      <p>
<strong>
<!-- -->Sąd Okręgowy w Bydgoszczy II Wydział Cywilny Odwoławczy </strong>
</p>
      <p>w składzie następującym :</p>
      <p>
<strong>
<!-- -->Przewodniczący: SSO Bogumił Goraj (spr.)</strong>
</p>
      <p>
<strong>
<!-- -->Sędziowie: SO Piotr Starosta </strong>
</p>
      <p>
<strong>
<!-- --> SO Wojciech Borodziuk</strong>
</p>
      <p>po rozpoznaniu w dniu 30 czerwca 2014 r. w Bydgoszczy</p>
      <p>na posiedzeniu niejawnym</p>
      <p>sprawy egzekucyjnej z wniosku PPHU <span class="anon-block">(...)</span>spółki jawnej, <span class="anon-block">K. P.</span>, <span class="anon-block"> (...) spółki z ograniczoną odpowiedzialnością</span> z siedzibą w <span class="anon-block">M.</span>, <span class="anon-block"> (...) spółki z ograniczoną odpowiedzialnością</span> z siedzibą w <span class="anon-block">Ż.</span>, <span class="anon-block">(...)</span>DmbH w <span class="anon-block">V.</span>, <span class="anon-block"> (...) Federacji (...)</span> w <span class="anon-block">W.</span>, <span class="anon-block">(...)</span> Spółdzielni <span class="anon-block">(...)</span> w <span class="anon-block">P.</span>, <span class="anon-block"> (...) Spółki Akcyjnej</span> w <span class="anon-block">W.</span>, Biura<span class="anon-block">(...)</span> w <span class="anon-block">B.</span>, <span class="anon-block"> Banku (...) Spółki Akcyjnej</span> z siedzibą we <span class="anon-block">W.</span>, <span class="anon-block">E.</span> i <span class="anon-block">I. A.</span>, <span class="anon-block"> (...) spółki z ograniczoną odpowiedzialnością</span> z siedzibą w <span class="anon-block">G.</span> <span class="anon-block">G. K.</span>, <span class="anon-block">S. M.</span>, <span class="anon-block">(...)</span>(<span class="anon-block">L.</span>), <span class="anon-block"> (...) Banku Spółki Akcyjnej</span> z siedzibą w <span class="anon-block">W.</span>, <span class="anon-block">(...)</span>Kasy<span class="anon-block">(...)</span>” we <span class="anon-block">W.</span>, <span class="anon-block">W. B.</span> i <span class="anon-block">A. P.</span>
</p>
      <p>przeciwko<span class="anon-block">A. J.</span>, <span class="anon-block">M. J.</span> i <span class="anon-block">J. J.</span>
</p>
      <p>o egzekucję świadczenia pieniężnego</p>
      <p>na skutek zażalenia dłużników</p>
      <p>od postanowienia Sądu Rejonowego w Świeciu z dnia 3 lutego 2014 r. sygn. akt I Co 211/08</p>
      <p>
<strong>
<!-- -->postanawia: oddalić zażalenie.</strong>
</p>
      <p>II Cz 350/14</p>
    </div>
    <div>
      <h2>UZASADNIENIE</h2>
      <p>Dłużnicy złożyli wniosek o wyłączenie SSR <span class="anon-block">A. L.</span>od prowadzenia sprawy podnosząc zarzut wątpliwości co do jej bezstronności wynikający z nierozpoznania w terminie skarg na czynności komornika.</p>
      <p>Sąd Rejonowy w Świeciu postanowieniem z dnia 3 lutego 2014 r. oddalił wniosek. W uzasadnieniu wskazał, że zarzuty o braku bezstronności sędziego nie zostały potwierdzone, a w szczególności nie świadczy o tym przeprowadzenie licytacji nieruchomości mimo złożonych bezpośrednio przed terminem licytacji skarg na czynność komornika. Dlatego stwierdzając brak okoliczności wskazanych w przepisie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 49)">art. 49 k.p.c.</a> Sąd Rejonowy wniosek oddalił.</p>
      <p>Zażalenia na to postanowienie wnieśli dłużnicy. Zarzucili Sądowi Rejonowemu błąd w ustaleniach faktycznych prowadzący do wniosku, że nie zachodzą przesłanki uzasadniające wyłączenie sędziego. Dlatego domagali się zmiany zaskarżonego postanowienie poprzez wyłączenie SSR <span class="anon-block">A. L.</span>, bądź uchylenia tego postanowienia i przekazania sprawy do ponownego rozpoznania.</p>
      <p>Sąd Okręgowy zważył, co następuje:</p>
      <p>Zażalenie nie jest zasadne. Stwierdzić należy, iż prawo polskie zna dwa rodzaje wyłączenia sędziego, a mianowicie: wyłączenie z mocy ustawy w sytuacjach wyliczonych w <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 48)">art. 48 k.p.c.</a> oraz wyłączenie na żądanie samego sędziego lub na wniosek strony postępowania, z mocy postanowienia o wyłączeniu sędziego, przewidziane w wypadku, gdy pomiędzy sędzią a jedną ze stron lub jego przedstawicielem zachodzi stosunek osobisty tego rodzaju, że mógłby wywołać wątpliwości co do bezstronności sędziego <em>
<!-- -->- </em>
<a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 49)">art. 49 k.p.c.</a>
</p>
      <p>Podkreślenia wymaga, że instytucja wyłączenia sędziego ma charakter wyjątkowy, jest wyjątkiem z reguły mówiącej, iż każdy sędzia może rozpoznawać każdą sprawę. Oznacza to, że przesłanki wyłączenia sędziego należy interpretować ściśle, w myśl zasady exceptiones non sunt extentendae.</p>
      <p>Przyczyny wyłączenia sędziego z mocy ustawy zostały szczegółowo wymienione w przepisie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 48)">art. 48 k.p.c.</a> W tym miejscu należy zauważyć, ze żadna z podanych w w/w przepisie podstaw wyłączenia sędziego w niniejszej sprawie nie występuje, zresztą sam pozwany, składając wniosek o wyłączenie, na żadną z nich nie powołuje się.</p>
      <p>Przesłanką wyłączenia sędziego na wniosek strony jest przede wszystkim istnienie okoliczności tego rodzaju, że mogłaby wywołać uzasadnioną wątpliwość co do bezstronności sędziego w danej sprawie. W przedmiotowej sprawie takie okoliczności nie występują. Sąd Apelacyjny w Poznaniu w postanowieniu z dnia 30 sierpnia 2013 r. wydanego w sprawie I ACz 1337/13 wyraził pogląd, że wyłączenia sędziego nie może uzasadniać samo przeświadczenie strony co do tego, że sędzia prowadzi proces wadliwie, zwłaszcza nieobiektywnie; nie może ona, poprzez składanie nieuzasadnionego wniosku o wyłączenie sędziego, wpływać na skład sądu rozpoznającego sprawę. Okoliczność, iż skarga na czynność komornika nie została rozpoznana przed licytacja nieruchomości sama w sobie nie stanowi podstawy do wyłączenia sędziego. Sąd po licytacji i wysłuchaniu jej uczestników odroczył wydanie postanowienia o przybiciu do czasu rozstrzygnięcia skarg i wniosków dłużników. W ten sposób zabezpieczył prawidłowość postępowania. Ponadto należy stwierdzić, że nawet naruszenie przepisów procedury przez sędziego nie prowadzi do jego wyłączenia od prowadzenia sprawy, a powinno być usunięte w drodze zaskarżenia orzeczeń przez niego wydanych.</p>
      <p>Dlatego Sąd Okręgowy uznał zażalenia za bezzasadne i na podstawie przepisów <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385 k.p.c.</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 397;art. 397 § 2)">art. 397 § 2 k.p.c.</a> i <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 13;art. 13 § 2)">art. 13 § 2 k.p.c.</a> je oddalił.</p>
    </div>
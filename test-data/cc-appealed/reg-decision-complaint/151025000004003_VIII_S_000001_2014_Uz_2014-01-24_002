<p>
<strong>
<!-- -->Sygn. akt VIII S 1/14</strong>
</p>
    
    <div>
      <h2>POSTANOWIENIE</h2>
      <p> Dnia 24 stycznia 2014 r.</p>
      
      <p>Sąd Okręgowy w Toruniu Wydział VIII Cywilny Odwoławczy</p>
      <p>w składzie następującym:</p>
      <p>Przewodniczący:  SSO Marek Lewandowski (spr.)</p>
      <p>Sędziowie:  SO Jadwiga Siedlaczek, SO Małgorzata Kończal</p>
      <p>po rozpoznaniu w dniu 24 stycznia 2014 r.</p>
      <p>na posiedzeniu niejawnym</p>
      <p>sprawy ze skargi <strong>
<!-- -->
    <span class="anon-block">J. J.</span> </strong>
</p>
      <p>na naruszenie prawa strony do rozpoznania sprawy w postępowaniu sądowym bez nieuzasadnionej zwłoki</p>
      <p>w sprawie Sądu Rejonowego w Toruniu</p>
      <p>sygn. akt I C 1485/13</p>
      <p>
<strong>
<!-- -->postanawia: </strong>
</p>
      <p>
<strong>
<!-- -->oddalić skargę. </strong>
</p>
    </div>
    <div>
      <h2>UZASADNIENIE</h2>
      <p>
<span class="anon-block">J. J.</span> w skardze z dnia 5 grudnia 2013 r. wniósł o stwierdzenie, że w postępowaniu sądowym prowadzonym przez Sąd Rejonowy w Toruniu w sprawie I C 1485/13 w okresie od 15 września 2012 r. do 5 grudnia 2013 r. nastąpiła przewlekłość postępowania oraz zażądał w związku z powyższym zasądzenia kwoty 20.000 zł.</p>
      <p>W uzasadnieniu skargi skarżący podniósł, iż nastąpiło „opieszałe wezwanie go do formalnego uzupełnienia pozwu” - co było przyczyną obstrukcji procesowej i naruszenia prawa powoda do rozpoznania sprawy w rozsądnym czasie. Wskutek powyższego skarżący poniósł straty finansowe i zdrowotne, które uzasadniają wystąpienie z żądaniem skargi.</p>
      <p>W oparciu o akta sprawy I C 1485/13 Sąd Okręgowy ustalił następujący przebieg postępowania:</p>
      
      <p>- 21 maja 2013 r. – data wpływu pozwu do Sądu Rejonowego w Toruniu;</p>
      <p>
<strong>
<!-- -->- </strong>28 maja 2013 r. – wezwanie powoda do usunięcia braków formalnych wniosku o zwolnienie od kosztów i ustanowienie pełnomocnika z urzędu poprzez złożenie oświadczenia o stanie majątkowym;</p>
      <p>
<strong>
<!-- -->- </strong>5 czerwca 2013 r. <strong>
<!-- -->- </strong> wezwanie doręczono powodowi;</p>
      <p>- 11 czerwca 2013 r. – do Sądu Rejonowego wpływa oświadczenie majątkowe powoda;</p>
      <p>- 18 czerwca 2013 r. – Sąd Rejonowy wydaje postanowienie oddalające wniosek o ustanowienie dla powoda pełnomocnika z urzędu;</p>
      <p>- 3 lipca 2013 r. – wpływa zażalenie powoda na postanowienie z dnia 18 czerwca 2013 r.;</p>
      <p>- 15 lipca 2013 r. – Sąd Rejonowy przekazuje akta sprawy wraz z zażaleniem do Sądu Okręgowego;</p>
      <p>- 26 lipca 2013 r. – Sąd Okręgowy wydaje postanowienie o oddaleniu zażalenia na postanowienie oddalające wniosek powoda o ustanowienie pełnomocnika z urzędu oraz odrzuceniu zażalenia w zakresie wniosku powoda o zwolnienie od kosztów sądowych,</p>
      <p>- 14 sierpnia 2013 r. powód odebrał odpis ww. postanowienia Sądu Okręgowego z 26 lipca 2013 r.,</p>
      <p>- 16 sierpnia 2013 r. <span class="anon-block">J. J.</span> wnosi pierwszą skargę na przewlekłość postępowania,</p>
      <p>- 27 września 2013 r. Sąd Okręgowy w Toruniu oddala skargę <span class="anon-block">J. J.</span> z 16 sierpnia 2013 r., odpis postanowienia zostaje doręczony skarżącemu 10 października 2013 r.,</p>
      <p>- zarządzeniem z 7 października 2013 r. wezwano powoda do uzupełnienia braków formalnych pozwu poprzez złożenie odpisu pozwu w terminie 7 dni pod rygorem zwrotu pozwu,</p>
      <p>- w związku z niewykonaniem ww. zarządzenia z 7 października 2013 r. zarządzeniem z 21 listopada 2013 r. zarządzono zwrot pozwu,</p>
      <p>- 12 grudnia 2013 r. wpłynęło zażalenie powoda na zarządzenie z 21 listopada 2013 r.</p>
      
      <p>
        <strong>
<!-- -->Sąd Okręgowy zważył, co następuje:</strong>
</p>
      
      <p>
<strong>
<!-- -->Skarga jako bezzasadna podlegała oddaleniu.</strong>
</p>
      
      <p>Przed przystąpieniem do właściwych rozważań należy zauważyć na wstępie, że wbrew twierdzeniu skarżącego sprawa o sygn. I C 1485/13 wpłynęła do Sądu Rejonowego w Toruniu 21 maja 2013 r., a nie - jak przyjmuje skarżący w treści skargi - 15 września 2012 r. Nie sposób również przeoczyć, że nin. skarga stanowi drugą skargę skarżącego dot. postępowania w sprawie I C 1485/13. Pierwsza obejmowała okres do 16 sierpnia 2013 r. Skarga ta została oddalona postanowieniem Sadu Okręgowego w Toruniu z 27 września 2013 r., sygn. VIII S 26/13. Nin. skarga obejmuje częściowo inny okres i dlatego wymaga merytorycznego rozpoznania.</p>
      <p>Przechodząc do rozważań prawnych trzeba zaznaczyć, że w myśl <a href="http://isap.sejm.gov.pl/DetailsServlet?id=WDU20041791843" title="Ustawa z dnia 17 czerwca 2004 r. o skardze na naruszenie prawa strony do rozpoznania sprawy w postępowaniu sądowym bez nieuzasadnionej zwłoki - Dz. U. z 2004 r. Nr 179, poz. 1843 (art. 2;art. 2 ust. 1)">art. 2 ust. 1 ustawy z dnia 17 czerwca 2004 r. o skardze na naruszenie prawa strony do rozpoznania sprawy w postępowaniu przygotowawczym prowadzonym lub nadzorowanym przez prokuratora i postępowaniu sądowym bez nieuzasadnionej zwłoki</a> (Dz. U. z dnia 16 sierpnia 2004 r. z późn. zm.), strona może wnieść skargę o stwierdzenie, że w postępowaniu, którego skarga dotyczy, nastąpiło naruszenie jej prawa do rozpoznania sprawy bez nieuzasadnionej zwłoki, jeżeli postępowanie w tej sprawie trwa dłużej, niż to konieczne dla wyjaśnienia tych okoliczności faktycznych i prawnych, które są istotne dla rozstrzygnięcia sprawy. Art. 2 ust. 2 ustawy określa okoliczności wpływające na ocenę, czy doszło do przewlekłości postępowania, wymieniając wśród nich: prawidłowość czynności podjętych przez sąd, charakter sprawy, stopień faktycznej i prawnej zawiłości sprawy, znaczenie samej sprawy dla strony skarżącej, zachowanie się strony, która wniosła skargę na przewlekłość postępowania. Powszechnie uznaje się, że w świetle art. 2 ust.2 wyżej cytowanej ustawy nieuzasadniona zwłoka w rozpoznawaniu sprawy – wyjaśnianiu tych okoliczności faktycznych i prawnych, które są istotne dla rozstrzygnięcia sprawy, wymaga zawinionego, nieusprawiedliwionego obiektywnymi przesłankami opóźnienia w podejmowaniu czynności przez sąd (por. postanowienie NSA w W-wie z dnia 23.11.2012 r., II OPP 19/12, Lex nr 1240698; postanowienie SA w Krakowie z dnia 26.09.2012 r., I S 94/12, Lex nr 1236869).</p>
      <p>Zdaniem Sądu Okręgowego wszelkie czynności Sądu Rejonowego były podejmowane w sposób uzasadniony okolicznościami sprawy, bez zbędnej zwłoki. O przewlekłości postępowania nie może przesądzać indywidualne, subiektywne odczucie skarżącego, iż nastąpiło „opieszałe” rozpoznanie sprawy. W ocenie Sądu Okręgowego analiza akt sprawy I C 1485/13 prowadzi do jednoznacznego wniosku, że podjęte przez organ procesowy czynności w nin. sprawie nie cechowała w żadnym razie przewlekłość, którą zarzuca skarżący.</p>
      <p>Mając na uwadze powyższe Sąd Okręgowy na podstawie art. 12 ust.1 cytowanej ustawy orzekł jak w sentencji postanowienia.</p>
    </div>
<p>
<strong>
<!-- -->Sygn. akt I ACz 494/12</strong>
</p>
    
    <div>
      <h2>POSTANOWIENIE</h2>
      <p>
        <strong>
<!-- -->Dnia 3 sierpnia 2012 roku</strong>
</p>
      
      <p>
<strong>
<!-- -->Sąd Apelacyjny w Rzeszowie I Wydział Cywilny w składzie następującym:</strong>
</p>
      
      <table>
        <tr>
          <td>
            <p>
<strong>
<!-- -->Przewodniczący:</strong>
</p>
          </td>
          <td>
            <p>
<strong>
<!-- -->SSA Anna Gawełko</strong>
</p>
          </td>
        </tr>
      </table>
      
      <p>po rozpoznaniu w dniu 3 sierpnia 2012 roku</p>
      <p>na posiedzeniu niejawnym sprawy</p>
      <p>z powództwa <strong>
<!-- -->
<span class="anon-block">P. D.</span>
</strong>
</p>
      <p>przeciwko <strong>
<!-- -->
<span class="anon-block">M. D.</span>
</strong>
</p>
      <p>o pozbawienie wykonalności tytułu wykonawczego</p>
      <p>na skutek zażalenia powoda</p>
      <p>na postanowienie Sądu Okręgowego w Rzeszowie</p>
      <p>z dnia 11 czerwca 2012 r., sygn. akt I C 828/08</p>
      
      <p>
<strong>
<!-- -->p o s t a n a w i a:</strong>
</p>
      
      <p>
<strong>
<!-- -->o d d a l i ć </strong>zażalenie.</p>
    </div>
    <div>
      <h2>UZASADNIENIE</h2>
      <p>Zaskarżonym postanowieniem Sąd Okręgowy zwolnił powoda od opłaty sądowej od apelacji ponad kwotę 1000 zł, zaś w pozostałym zakresie wniosek o zwolnienie od opłaty sądowej od apelacji oddalił.</p>
      <p>W ocenie Sądu Okręgowego przedstawiona przez powoda sytuacja materialna nie uzasadnia uwzględnienia powyższego wniosku w całości. Powód posiada bowiem stałe źródło dochodu w postaci wynagrodzenia w wysokości ok. 1.065 zł, z czego płaci alimenty na rzecz syna w kwocie po 750 zł miesięcznie. Ponadto jest właścicielem domu jednorodzinnego o powierzchni 180 m² w <span class="anon-block">R.</span> oraz współwłaścicielem budynku biurowo – magazynowego w <span class="anon-block">R.</span> na działce o powierzchni 27 arów.</p>
      <p>Na powyższe postanowienie powód złożył zażalenie, w którym zarzucił błędne uznanie, iż jest on w stanie ponieść wymaganą kwotę 1.000 zł, bez uszczerbku utrzymania koniecznego. Wskazał, że otrzymywane wynagrodzenie przeznacza na alimenty dla syna oraz na własne utrzymanie, zaś jego nieruchomości zostały zajęte przez prokuraturę.</p>
      <p>Mając powyższe na uwadze powód wniósł o zmianę zaskarżonego postanowienia poprzez zwolnienie go od opłaty sądowej w całości.</p>
      
      <p>
<strong>
<!-- -->Sąd Apelacyjny zważył, co następuje:</strong>
</p>
      <p>Zażalenie jest nieusprawiedliwione.</p>
      <p>W pierwszej kolejności należy zaznaczyć, iż zwolnienie od obowiązku ponoszenia kosztów sądowych stanowi wyjątek od zasady ich ponoszenia i przysługuje ono osobom, które nie są w stanie ponieść tych kosztów bez uszczerbku w utrzymaniu koniecznym dla siebie i rodziny (<a href="http://isap.sejm.gov.pl/DetailsServlet?id=WDU20051671398" title="Ustawa z dnia 28 lipca 2005 r. o kosztach sądowych w sprawach cywilnych - Dz. U. z 2005 r. Nr 167, poz. 1398 (art. 102;art. 102 ust. 1)">art. 102 ust. 1 ustawy z dnia 28 lipca 2005r. o kosztach sądowych w sprawach cywilnych</a>). Oceny przesłanek zastosowania tego przepisu nie można dokonywać w oderwaniu od jego celu. Ma on, w interesie społecznym, umożliwić ubogiej stronie obronę jej słusznych praw i stanowi w istocie formę pomocy socjalnej udzielanej przez Skarb Państwa.</p>
      <p>Proces w niniejszej sprawie toczy się już od października 2003r. Powód - jako strona inicjująca proces - powinien był więc liczyć się także z możliwością uzyskania niekorzystnego dla siebie rozstrzygnięcia sądu, co z kolei wiąże się z koniecznością poniesienia kosztów sądowych w przypadku ewentualnego zaskarżenia wyroku. Oznacza to, że już od przeszło ośmiu lat powód powinien był przygotować się do procesu i zaoszczędzić dostateczne środki na pokrycie (choćby częściowo) kosztów z nim związanych, zwłaszcza, że ma ku temu możliwości. Jest bowiem właścicielem nieruchomości, otrzymuje stały dochód i oprócz syna nie ma nikogo na utrzymaniu.</p>
      <p>Nie zachodzą zatem żadne uzasadnione podstawy, by zwolnić powoda od opłaty sądowej od apelacji w całości, tym bardziej, że Sąd Okręgowy - w oparciu o posiadany materiał dowodowy - uwzględnił podane przez powoda okoliczności i zwolnił go od opłaty sądowej od apelacji w większej części.</p>
      <p>W tym stanie rzeczy Sąd Apelacyjny orzekł, jak w sentencji na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385 k.p.c.</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 397;art. 397 § 2)">art. 397 § 2 k.p.c.</a>
</p>
      
      <p>
<strong>
<!-- -->
          <span class="underline">
<!-- -->Zarządzenie: </span>
        </strong>
</p>
      
        
        <p>1) 
        odpis postanowienia doręczyć pełnomocnikowi powoda,</p>
      
      
        
        <p>2) 
        po nadejściu dowodów doręczenia akta zwrócić Sądowi Okręgowemu w Rzeszowie.</p>
      
      
      <p>
<span class="anon-block">R.</span>, dnia 3 sierpnia 2012 r.</p>
      <p>mp/</p>
    </div>
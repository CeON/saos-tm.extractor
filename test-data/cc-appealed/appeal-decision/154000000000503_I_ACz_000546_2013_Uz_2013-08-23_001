<p>
<strong>
<!-- -->Sygn. akt I ACz 546/13</strong>
</p>
    
    <div>
      <h2>POSTANOWIENIE</h2>
      <p>
        <strong>
<!-- -->Dnia 23 sierpnia 2013 r.</strong>
</p>
      
      <p>Sąd Apelacyjny w Rzeszowie I Wydział Cywilny w składzie następującym</p>
      
      <table>
        <colgroup>
          <col width="239"/>
          <col width="355"/>
        </colgroup>
        <tr>
          <td>
            <p>
<strong>
<!-- -->Przewodniczący:</strong>
</p>
          </td>
          <td>
            <p>
<strong>
<!-- -->SSA Andrzej Palacz </strong>
</p>
          </td>
        </tr>
        <tr>
          <td>
            <p>
<strong>
<!-- -->Sędziowie:</strong>
</p>
            
          </td>
          <td>
            <p>
<strong>
<!-- -->SA Anna Gawełko </strong>
</p>
          </td>
        </tr>
        <tr>
          <td>
            
          </td>
          <td>
            <p>
<strong>
<!-- -->SA Kazimierz Rusin (spr.)</strong>
</p>
          </td>
        </tr>
      </table>
      
      <p>po rozpoznaniu w dniu 23 sierpnia 2013 roku na posiedzeniu niejawnym sprawy</p>
      <p>sprawy z wniosku wierzyciela <strong>
<!-- -->
<span class="anon-block">B. S.</span> – <span class="anon-block"> Przedsiębiorstwo (...)</span> w <span class="anon-block">P.</span>
</strong>
</p>
      <p>z udziałem dłużnika <strong>
<!-- -->
<span class="anon-block"> (...) Sp. z o.o.</span> w <span class="anon-block">P.</span>
</strong>
</p>
      <p>o nadanie klauzuli wykonalności z przejściem uprawnień</p>
      <p>na skutek zażalenia wnioskodawczyni</p>
      <p>na postanowienie Sądu Okręgowego w Rzeszowie VI Wydział Gospodarczy</p>
      <p>z dnia 11 czerwca 2013 r., sygn. akt VI GCo 81/13</p>
      <p>
<strong>
<!-- -->p o s t a n a w i a:</strong>
</p>
      
      <p>
        <strong>
<!-- -->o d d a l i ć zażalenie.</strong>
</p>
    </div>
    <div>
      <h2>UZASADNIENIE</h2>
      <p>Pismem z dnia 14.05.2013 r. wierzycielka <span class="anon-block">B. S.</span> wniosła o nadanie klauzuli wykonalności nakazowi zapłaty Sądu Okręgowego – Sądu Gospodarczego w Rzeszowie sygn.akt VI GNc 536/12, z zaznaczeniem przejścia uprawnień na jej rzecz.</p>
      <p>Zaskarżonym postanowieniem Sąd Okręgowy wniosek ten oddalił, uznając, że wnioskodawczyni nie wykazała odpowiednim według treści <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 788;art. 788 § 1)">art. 788 § 1 k.p.c.</a> dokumentem przejścia na jej rzecz uprawnień ze wskazanego tytułu egzekucyjnego. Z przedłożonego przez nią aktu notarialnego nie wynika w sposób nie budzący wątpliwości, że ujęta w nim wierzytelność <span class="anon-block"> (...) Sp. z o.o.</span> w <span class="anon-block">P.</span> jest wierzytelnością objętą przedmiotowym tytułem egzekucyjnym.</p>
      <p>W zażaleniu na powyższe postanowienie wnioskodawczyni domagała się jego zmiany i nadania klauzuli wykonalności zgodnie z jej wnioskiem, ewentualnie jego uchylenia i przekazania sprawy Sądowi Okręgowemu do ponownego rozpoznania. Zarzucając naruszenie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 788;art. 788 § 1)">art. 788 § 1 k.p.c.</a> w zw. z <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 55(1))">art. 55<sup>
<!-- -->1</sup> k.c.</a> twierdziła, że na mocy dołączonego do wniosku aktu notarialnego nabyła całe przedsiębiorstwo, łącznie ze wszystkimi wierzytelnościami z nim związanymi.</p>
      <p>
<strong>
<!-- -->Sąd Apelacyjny zważył, co następuje:</strong>
</p>
      <p>Zażalenie jest nieuzasadnione.</p>
      <p>Sąd Apelacyjny podziela ocenę Sądu Okręgowego, że dołączona do wniosku umowa darowizny nie daje podstaw do stwierdzenia w sposób nie budzący wątpliwości faktu przejścia na wnioskodawczynię uprawnień wynikających w przedmiotowego tytułu egzekucyjnego.</p>
      <p>Nie ma racji autor zażalenia, iż zbycie przedsiębiorstwa w rozumieniu <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 55(1))">art. 55<sup>
<!-- -->1</sup> k.c.</a> oznacza w każdym przypadku zbycie wszystkich jego wierzytelności. Ustawodawca dopuścił bowiem możliwość umownego wyłączenia z zakresu czynności poszczególnych składników przedsiębiorstwa, stanowiąc w <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 55(2))">art. 55<sup>
<!-- -->2</sup> k.c.</a>, iż „czynność prawna mająca za przedmiot przedsiębiorstwo obejmuje wszystko, co wchodzi w skład przedsiębiorstwa, <span class="underline">
<!-- -->chyba że co innego wynika z treści czynności prawnej</span> albo z przepisów szczególnych”.</p>
      <p>Według treści dołączonej do wniosku umowy wszystkie wierzytelności będące przedmiotem darowizny zostały wymienione w załączniku do niej. Jakkolwiek jest wśród nich ujęta wierzytelność wobec <span class="anon-block"> (...) Sp. z o.o.</span> w <span class="anon-block">P.</span> (k. 10), to jednak wobec zauważonych trafnie przez Sąd Okręgowy różnic wartości, jak i niekwestionowanych w zażaleniu wyliczeń dokonanych przez ten Sąd w oparciu o okoliczności znane mu z urzędu, nie można w sposób oczywisty stwierdzić, że przedmiot nabycia przez wnioskodawczynię obejmuje również wierzytelność wynikającą z przedmiotowego nakazu zapłaty.</p>
      <p>W tym stanie rzeczy zażalenie podlegało oddaleniu przez Sąd Apelacyjny, jako bezzasadne, na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385 k.p.c.</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 397;art. 397 § 2)">art. 397 § 2 k.p.c.</a>
</p>
    </div>
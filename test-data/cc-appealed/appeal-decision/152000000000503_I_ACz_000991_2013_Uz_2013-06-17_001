<p>Sygn. akt I ACz 991/13</p>
    
    <div>
      <h2>POSTANOWIENIE</h2>
      <p>Dnia 17 czerwca 2013 r.</p>
      
      <p>Sąd Apelacyjny w Krakowie – Wydział I Cywilny w składzie:</p>
      <table>
        <colgroup>
          <col width="219"/>
          <col width="398"/>
        </colgroup>
        <tr>
          <td>
            <p>Przewodniczący:</p>
          </td>
          <td>
            <p>
<span class="underline">
<!-- -->SSA Andrzej Struzik</span>
</p>
          </td>
        </tr>
        <tr>
          <td>
            <p>Sędziowie:</p>
          </td>
          <td>
            <p>SA Hanna Nowicka de Poraj</p>
            <p>SA Józef Wąsik</p>
          </td>
        </tr>
      </table>
      <p>po rozpoznaniu na posiedzeniu niejawnym w dniu 17 czerwca 2013 r.</p>
      <p>w Krakowie</p>
      <p>sprawy z wniosku <span class="anon-block">M. M.</span>
</p>
      <p>z udziałem <span class="anon-block"> (...) spółki z ograniczoną odpowiedzialnością</span> w <span class="anon-block">C.</span>
</p>
      <p>o nadanie klauzuli wykonalności z przejściem uprawnień</p>
      <p>na skutek zażalenia wnioskodawcy</p>
      <p>na postanowienie Sądu Okręgowego w Kielcach</p>
      <p>z dnia 6 kwietnia 2013 r. sygn. akt VII GCo 10/13</p>
      <p>
<strong>
<!-- -->p o s t a n a w i a:</strong>
</p>
      
        
        <p>1. 
        <strong>
<!-- -->zmienić zaskarżone postanowienie w części i nadać wyrokowi Sądu Okręgowego w Kielcach z dnia 12 grudnia 2011 r. sygn. akt VII GC 155/11 klauzulę wykonalności na rzecz <span class="anon-block">M. M.</span> w zakresie zasądzonej punktem I tego wyroku kwoty 599.260,86 zł (pięćset dziewięćdziesiąt dziewięć tysięcy dwieście sześćdziesiąt złotych i osiemdziesiąt sześć groszy) wraz z ustawowymi odsetkami od wymienionych tam kwot oraz zasądzić od dłużnika <span class="anon-block"> (...) spółki z o.o.</span> w <span class="anon-block">C.</span> na rzecz wierzyciela <span class="anon-block">M. M.</span> kwotę 110 zł (sto dziesięć złotych) tytułem kosztów postępowania; </strong>
</p>
      
      
        
        <p>2. 
        <strong>
<!-- -->oddalić zażalenie w pozostałej części; </strong>
</p>
      
      
        
        <p>3. 
        <strong>
<!-- -->zasądzić od dłużnika <span class="anon-block"> (...) spółki z o.o.</span> w <span class="anon-block">C.</span> na rzecz <br/>
<br/>wierzyciela <span class="anon-block">M. M.</span> kwotę 150 zł (sto pięćdziesiąt złotych) tytułem kosztów postępowania zażaleniowego. </strong>
</p>
      
    </div>
    <div>
      <h2>UZASADNIENIE</h2>
      <p>Postanowieniem z dnia 6 kwietnia 2013 r. Sąd Okręgowy w Kielcach oddalił wniosek <span class="anon-block">M. M.</span> o nadanie na jego rzecz klauzuli wykonalności wyrokowi tamtejszego sądu z dnia 12 grudnia 2011 r. sygn. akt VII GC 155/11. Uzasadniając to postanowienie sąd I instancji wskazał, że ww. wyrokiem zasądzono od <span class="anon-block"> (...) Sp. z o.o.</span> w <span class="anon-block">C.</span> na rzecz <span class="anon-block"> (...) Sp. z o.o.</span> w <span class="anon-block">W.</span> kwotę 599.260,86 zł z ustawowymi odsetkami i kosztami procesu. Stosownie do <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 788;art. 788 § 1)">art. 788 § 1 k.p.c.</a> jeżeli uprawnienie lub obowiązek po powstaniu tytułu egzekucyjnego lub w toku sprawy przed wydaniem tytułu przeszły na inną osobę, sąd nada klauzulę wykonalności na rzecz lub przeciw tej osobie, gdy przejście to będzie wykazane dokumentem urzędowym lub prywatnym z podpisem urzędowo poświadczonym. Urzędowego poświadczenie podpisów dokonuje notariusz stosownie do przepisu <a href="http://isap.sejm.gov.pl/DetailsServlet?id=WDU19910220091" title="Ustawa z dnia 14 lutego 1991 r. - Prawo o notariacie - Dz. U. z 1991 r. Nr 22, poz. 91 (art. 88)">art. 88 ustawy z dnia 14 lutego 1991 r. – Prawo o notariacie</a>. Zdaniem Sądu Okręgowego dołączone do wniosku dokumenty nie spełniają powyższych wymogów. W szczególności podpisy osób reprezentujących cedenta złożone na umowie przelewu wierzytelności z dnia 19 listopada 2012 r., obejmującej zasądzone ww. wyrokiem koszty procesu w kwocie 37.181 zł, zostały potwierdzone przez notariusza, co wynika z przedłożonego odpisu. Jednakże brak takiego potwierdzenia podpisu cesjonariusza, gdyż odpis poświadczenia został złożony na osobnej kartce, a w treści poświadczenia nie wymieniono dokumentu, pod którym został złożony podpis wnioskodawcy, a na samej umowie brak jest pieczęci notariusza, którego zastępował asesor notarialny poświadczający podpis. W konsekwencji z odpisu tego nie wynika, że poświadczenie dotyczyło podpisu złożonego przez wnioskodawcę pod umową z dnia 19 listopada 2012 r. Z kolei w odniesieniu do umowy przelewu wierzytelności z dnia 29 grudnia 2011 r. obejmującej wierzytelność główną zasądzoną ww. wyrokiem wraz z odsetkami urzędowo poświadczony został podpis tylko jednej z dwóch osób reprezentujących cedenta, a to <span class="anon-block">J. G.</span> oraz podpis cesjonariusza, brak natomiast urzędowego poświadczenia podpisu drugiej z osób reprezentujących cedenta, to jest <span class="anon-block">P. A.</span>. Tymczasem z odpisu KRS znajdującego się w aktach sprawy sygn. VII GC 155/11 wynika, że reprezentacja <span class="anon-block"> (...) Sp. z o.o.</span> jest dwuosobowa, zaś <span class="anon-block">P. A.</span> nie jest ani członkiem zarządu, ani prokurentem spółki.</p>
      <p>Postanowienie powyższe zostało zaskarżone przez wnioskodawcę w całości z wnioskiem o jego zmianę i uwzględnienie wniosku oraz zasądzenie kosztów postępowania. Zaskarżonemu postanowieniu wnioskodawca zarzucił naruszenie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 788;art. 788 § 1)">art. 788 § 1 k.p.c.</a> poprzez niewłaściwe jego zastosowanie i przyjęcie, iż wierzyciel nie wykazał przejścia na niego uprawnień dokumentami prywatnymi z podpisami urzędowo poświadczonymi, naruszenie <a href="http://isap.sejm.gov.pl/DetailsServlet?id=WDU19340570502" title="Rozporządzenie Prezydenta Rzeczypospolitej z dnia 27 czerwca 1934 r. - Kodeks handlowy - Dz. U. z 1934 r. Nr 57, poz. 502 (art. 205;art. 205 § 1)">art. 205 § 1 kodeksu handlowego</a> poprzez błędną jego wykładnię i przyjęcie, że <span class="anon-block">J. G.</span> nie może samodzielnie reprezentować cedenta, naruszenie <a href="http://isap.sejm.gov.pl/DetailsServlet?id=WDU19910220091" title="Ustawa z dnia 14 lutego 1991 r. - Prawo o notariacie - Dz. U. z 1991 r. Nr 22, poz. 91 (art. 88)">art. 88 prawa o notariacie</a> poprzez niewłaściwą jego wykładnię i przyjęcie, iż podpis złożony przez wierzyciela w dniu 3 grudnia 2012 r. przed asesorem notarialnym <span class="anon-block">R. J.</span> nie dotyczył umowy przelewu wierzytelności z dnia 19 listopada 2012 r. oraz błąd w ustaleniach faktycznych i przyjęcie, że zarząd <span class="anon-block"> (...) Sp. z o.o.</span> był dwuosobowy.</p>
      <p>Sąd Apelacyjny zważył, co następuje:</p>
      <p>Zażalenie jest uzasadnione w części, w której dotyczy zasądzonej wyrokiem z dnia 12 grudnia 2011 r. należności głównej w kwocie 599.260,86 zł wraz z odsetkami od wymienionych w tym wyroku poszczególnych części tej kwoty. Trafnie skarżący zarzuca błąd w ustaleniach faktycznych dotyczących sposobu reprezentacji cedenta. Zarówno odpis z Krajowego Rejestru Sądowego zawarty w aktach sprawy sygn. VII GC 155/11, na który powołuje się sąd I instancji, jak też taki odpis dołączony do zażalenia jednoznacznie wskazują, że zarząd <span class="anon-block"> (...) Sp. z o.o.</span> był i nadal jest jednoosobowy, a jednym jego członkiem jest <span class="anon-block">J. G.</span>. Zawarty w tym rejestrze wpis dotyczący sposobu reprezentacji spółki dotyczy jedynie sytuacji, kiedy zarząd byłby wieloosobowy, co wynika tak z treści tego wpisu, jak też przepisu <a href="http://isap.sejm.gov.pl/DetailsServlet?id=WDU20000941037" title="Ustawa z dnia 15 września 2000 r. - Kodeks spółek handlowych - Dz. U. z 2000 r. Nr 94, poz. 1037 (art. 205)">art. 205 kodeksu spółek handlowych</a> (w zażaleniu błędnie powołano <a href="http://isap.sejm.gov.pl/DetailsServlet?id=WDU19340570502" title="Rozporządzenie Prezydenta Rzeczypospolitej z dnia 27 czerwca 1934 r. - Kodeks handlowy - Dz. U. z 1934 r. Nr 57, poz. 502 ()">kodeks handlowy</a>, co należy uznać za oczywistą omyłkę), który normuje sposób reprezentowania spółki tylko w wypadku, gdy zarząd jest wieloosobowy. W przypadku zarządu jednoosobowego taka regulacja jest zbędna, jako że wówczas spółka jest reprezentowana przez zarząd w pełnym jego składzie osobowym, a zatem zgodnie z przepisem <a href="http://isap.sejm.gov.pl/DetailsServlet?id=WDU20000941037" title="Ustawa z dnia 15 września 2000 r. - Kodeks spółek handlowych - Dz. U. z 2000 r. Nr 94, poz. 1037 (art. 201;art. 201 § 1)">art. 201 § 1 k.s.h.</a>
</p>
      <p>W odniesieniu do wierzytelności obejmującej zasądzone ww. wyrokiem koszty procesu, której przelew nastąpił umową z dnia 19 listopada 2011 r. zasadnie sąd I instancji zakwestionował odpis tejże umowy dołączony do wniosku, jako nie dający podstaw do przyjęcia, że podpis cesjonariusza złożony pod tą umową został urzędowo poświadczony. Powołany już we wniosku przepis <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 129;art. 129 § 2)">art. 129 § 2 k.p.c.</a> zezwala na złożenie zamiast oryginału dokumentu jego odpisu poświadczonego za zgodność z oryginałem przez będącego pełnomocnikiem strony radcę prawnego, a przepis ten, z mocy <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 13;art. 13 § 2)">art. 13 § 2 k.p.c.</a>, znajduje zastosowanie także do dokumentów wymaganych przez <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 788;art. 788 § 1)">art. 788 § 1 k.p.c.</a> Do wniosku zostały dołączone dokumenty opatrzone stosownym poświadczeniem będącego radcą prawnym pełnomocnika wnioskodawcy. Odpis dokumentu nie musi stanowić jego fotograficznej kopii, jednak musi zawierać jego pełną treść wraz z treścią umieszczonych na nim pieczęci, wskazania ich umiejscowienia, a w wypadku trwałego połączenia i opieczętowania poszczególnych kart dokumentu musi zawierać także stwierdzenie tego faktu. W przypadku zaś złożenia kopii dokumentu odzwierciedlającej jego wygląd i poświadczonej w sposób przewidziany przez <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 129;art. 129 § 2)">art. 129 § 2 k.p.c.</a> kopia ta musi wiernie odzwierciedlać wszystkie szczegóły wyglądu dokumentu. Uprawnienie udzielone profesjonalnym pełnomocnikom stron przez <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 129;art. 129 § 2)">art. 129 § 2 k.p.c.</a> dotyczy wyłącznie stwierdzenia, że odpis dokumentu jest zgodny z oryginałem, nie zaś stwierdzenia, że sam dokument został sporządzony zgodnie z wymogami prawa. Ocena tej ostatniej kwestii należy do kompetencji sądu. Zasadnie Sąd Okręgowy stwierdził, że przedstawiona kserokopia, poświadczona za zgodność z oryginałem, nie zawiera koniecznych elementów umożliwiających stwierdzenie, iż podpis wnioskodawcy – cesjonariusza został urzędowo poświadczony. Do zażalenia dołączono jednak oryginał umowy z dnia 19 listopada 2012 r., spełniający wszelkie wymogi związane z urzędowym poświadczeniem podpisu wnioskodawcy i w ten sposób usunięto brak stojący u podstaw oddalenia wniosku dotyczącego przelewu wierzytelności objętego tą umową.</p>
      <p>Pomimo dołączenia do zażalenia oryginału umowy z dnia 19 listopada 2012 r., a przez wykazania dokumentem prywatnym z podpisem urzędowo poświadczonym, że został zawarta pomiędzy <span class="anon-block"> (...) Sp. z o.o.</span> i <span class="anon-block">M. M.</span> umowa przelewu wierzytelności z tytułu kosztów procesu w kwocie 37.181 zł zasądzonych wyrokiem z dnia 12 grudnia 2011 r. sygn. akt VII GC 155/11, nie można przyjąć, że fakt przejścia uprawnienia z tego tytułu na wnioskodawcę został wykazany dokumentem urzędowym lub dokumentem prywatnym z podpisem urzędowo poświadczonym. Umowa ta stanowi w § 4, że przeniesienie praw do wierzytelności następuje z chwila dokonania zapłaty pełnej ceny to jest 13.000 zł w terminie do dnia 30 listopada 2012 r. Wnioskodawca dołączył do wniosku kopię wydruku dokonania stosownej operacji w systemie bankowości internetowej opatrzony poświadczeniem za zgodność z oryginałem przez pełnomocnika – radcę prawnego. Poświadczenie to dowodzi, że złożona kopia wydruku jest zgodna z oryginalnym wydrukiem. Wydruk taki nie stanowi ani dokumentu urzędowego, ani dokumentu prywatnego z podpisem urzędowo poświadczonym, a w konsekwencji nie spełnia wymogu z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 788;art. 788 § 1)">art. 788 § 1 k.p.c.</a> w konsekwencji przejście uprawnienia w tym zakresie nie zostało wykazane w sposób przewidziany przez powołany przepis.</p>
      <p>Na marginesie zauważyć trzeba, że umowa przelewu wierzytelności z dnia 29 grudnia 2011 r. obejmująca świadczenie główne z odsetkami zawierała analogiczne postanowienie, jak wyżej opisane. Do wniosku dołączono jednak poświadczony przez pełnomocnika – radcę prawnego odpis potwierdzenia przelewu poświadczonego przez bank. Stosownie do przepisu <a href="http://isap.sejm.gov.pl/DetailsServlet?id=WDU19971400939" title="Ustawa z dnia 29 sierpnia 1997 r. - Prawo bankowe - Dz. U. z 1997 r. Nr 140, poz. 939 (art. 95;art. 95 ust. 1)">art. 95 ust. 1 ustawy z dnia 29 sierpnia 1997 r. – Prawo bankowe</a> tego rodzaju potwierdzenie transakcji wystawione przez bank ma moc dokumentu urzędowego, a zatem spełnia wymóg określony przez <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 788;art. 788 § 1)">art. 788 § 1 k.p.c.</a>
</p>
      <p>Z powyższych przyczyn zaskarżone postanowienie w części należało zmienić na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 13;art. 13 § 2)">art. 13 § 2</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 397;art. 397 § 2)">art. 397 § 2</a> i z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 386;art. 386 § 1)">art. 386 § 1 k.p.c.</a>, a w pozostałej części oddalić na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 13;art. 13 § 2)">art. 13 § 2</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 397;art. 397 § 2)">art. 397 § 2</a> i z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385 k.p.c.</a>
</p>
      <p>Mając na uwadze wysokość wierzytelności, co do której wniosek i zażalenie uwzględniono oraz tej, co do której wniosek i zażalenia oddalono, sąd na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 100;art. 100 zd. 2)">art. 100 zd. 2 k.p.c.</a> zasądził od dłużnika na rzecz wierzyciela całość kosztów postępowania za obie instancje.</p>
    </div>
<p>
<strong>
<!-- -->Sygn. akt I ACz 823/12</strong>
</p>
    
    <div>
      <h2>POSTANOWIENIE</h2>
      <p>
        <strong>
<!-- -->Dnia 18 stycznia 2013 r.</strong>
</p>
      
      <p>Sąd Apelacyjny w Rzeszowie I Wydział Cywilny w składzie następującym</p>
      
      <table>
        <colgroup>
          <col width="239"/>
          <col width="355"/>
        </colgroup>
        <tr>
          <td>
            <p>
<strong>
<!-- -->Przewodniczący:</strong>
</p>
          </td>
          <td>
            <p>
<strong>
<!-- -->SSA Dariusz Mazurek </strong>
</p>
          </td>
        </tr>
        <tr>
          <td>
            
          </td>
          <td>
            
          </td>
        </tr>
      </table>
      
      <p>po rozpoznaniu w dniu 18 stycznia 2013 r. na posiedzeniu niejawnym sprawy <br/>z powództwa <strong>
<!-- -->
<span class="anon-block">Z. K.</span> </strong>i <strong>
<!-- -->
<span class="anon-block">A. S.</span> </strong>
</p>
      <p>przeciwko<strong>
<!-- --> <span class="anon-block"> (...) S.A.</span> <span class="anon-block">V.</span> <span class="anon-block"> (...)</span> w <span class="anon-block">W.</span> </strong>
</p>
      <p>o odszkodowanie, zadośćuczynienie i rentę</p>
      <p>na skutek zażalenia<strong>
<!-- --> powoda <span class="anon-block">Z. K.</span>
</strong>
</p>
      <p>na postanowienie Sądu Okręgowego w Przemyślu</p>
      <p>z dnia 10 października 2012 r., sygn. akt I C 175/12</p>
      <p>
<strong>
<!-- -->p o s t a n a w i a:</strong>
</p>
      
      <p>
        <strong>
<!-- -->o d d a l i ć zażalenie.</strong>
</p>
    </div>
    <div>
      <h2>UZASADNIENIE</h2>
      <p>Powódka <span class="anon-block">Z. K.</span> zaskarżając wyrok Sądu Okręgowego w Przemyślu z dnia 6 sierpnia 2012r. i wskazując wartość przedmiotu zaskarżenia na 83 560 zł, wnosiła o zwolnienie jej od uiszczenia kosztów sądowych.</p>
      <p>Postanowieniem z dnia 10 października 2012r. Sąd Okręgowy w Przemyślu oddalił wniosek powódki <span class="anon-block">Z. K.</span> o zwolnienie od opłaty sądowej od apelacji.</p>
      <p>W uzasadnieniu postanowienia wskazał, że na podstawie oświadczenia <span class="anon-block">Z. K.</span> ustalił, że powódka pozostaje we wspólnym gospodarstwie domowym ze swoją matką, uzyskuje dochód ze stosunku pracy w wysokości 2 240 zł miesięcznie. Posiada nieruchomości a także oszczędności w wysokości 115 000 zł. Ponosi na swoje utrzymania wydatki szczegółowo wskazane w uzasadnieniu postanowienia.</p>
      <p>Rozważając w oparciu o ustaloną sytuację rodzinną i materialną powódki możliwość uiszczenia przez nią wymaganej opłaty od apelacji w kwocie 4 178 zł Sąd Okręgowy ocenił, że powódka może to uczynić bez uszczerbku dla utrzymania koniecznego. Sąd I instancji wziął też pod uwagę, że pozwany wypłacił powódce dobrowolnie kwotę 35 000 zł. Ponadto w związku ze śmiercią męża powódka otrzymała z tytułu ubezpieczenia na życie kwotę 160 000 zł. W ocenie Sądu Okręgowego powódka miała realne możliwości poczynienia odpowiednich oszczędności na poczet kosztów postępowania sądowego w niniejszej sprawie. Sąd Okręgowy wziął też pod uwagę, że powódka korzysta już ze zwolnienia od kosztów sądowych w zakresie zwolnienia od opłaty sądowej od pozwu ponad kwotę 5000zł.</p>
      <p>Powódka <span class="anon-block">Z. K.</span> zaskarżając postanowienie Sądu Okręgowego w Przemyślu z dnia 10 października 2012r.w całości zarzuciła błąd w ustaleniach faktycznych przyjętych za podstawę rozstrzygnięcia poprzez przyjęcie, że powódka jest w stanie uiścić opłatę sądową od apelacji w kwocie 4 178 zł, podczas gdy jej sytuacja majątkowa jest tego rodzaju, że powódka powinna uzyskać zwolnienie od kosztów w zakresie będącym przedmiotem zaskarżenia.</p>
      <p>W konkluzji zażalenia powódka domagała się zmiany zaskarżonego postanowienia poprzez zwolnienie powódki od opłaty sądowej od apelacji.</p>
      <p>W uzasadnieniu zażalenia powódka podniosła, że Sąd I instancji wydając zaskarżone postanowienie nie przeanalizował sytuacji majątkowej powódki, a zwłaszcza nie uwzględnił stałych wydatków jakie powódka ponosi co miesiąc w związku ze spłatą kredytów, i na własne utrzymanie.</p>
      
      <p>
<strong>
<!-- -->
          <em>
<!-- --> Sąd Apelacyjny w Rzeszowie rozpoznając zażalenie powódki <span class="anon-block">Z. K.</span> zważył, co następuje:</em>
        </strong>
</p>
      
      <p>Zażalenie jest nieuzasadnione.</p>
      <p>Zasadą postępowania sądowego w sprawach cywilnych jest, że postępowanie sądowe jest odpłatne, a koszty sądowe ponosi strona, która inicjuje czynności związane z opłatami lub wydatkami (<a href="http://isap.sejm.gov.pl/DetailsServlet?id=WDU20051671398" title="Ustawa z dnia 28 lipca 2005 r. o kosztach sądowych w sprawach cywilnych - Dz. U. z 2005 r. Nr 167, poz. 1398 (art. 2;art. 2 ust. 2)">art. 2 ust 2 ustawy z dnia 28 lipca 2005r. o kosztach sądowych w sprawach cywilnych</a>). Pomoc Państwa w postaci przyznania stronom możliwości ubiegania się o zwolnienie od obowiązku wynikającego ze wskazanego przepisu jest wyrazem gwarancji praw obywatelskich wynikających z <a href="http://isap.sejm.gov.pl/DetailsServlet?id=WDU19970780483" title="Konstytucja Rzeczypospolitej Polskiej z dnia 2 kwietnia 1997 r. - Dz. U. z 1997 r. Nr 78, poz. 483 (art. 45)">art. 45 Konstytucji R.P.</a> Zatem rozstrzygając o kosztach postępowania Sąd zobowiązany jest kierując się gwarancjami praw obywatelskich zawartymi w <a href="http://isap.sejm.gov.pl/DetailsServlet?id=WDU19970780483" title="Konstytucja Rzeczypospolitej Polskiej z dnia 2 kwietnia 1997 r. - Dz. U. z 1997 r. Nr 78, poz. 483 ()">Konstytucji</a> tak ukształtować zakres obowiązków fiskalnych strony, aby umożliwić stronie dostęp do sądu ( podobnie NSA w Warszawie w sprawie sygnatura akt II GZ 460/11). Sąd Okręgowy rozpoznając wniosek powodów w ocenie Sądu Apelacyjnego kierował się powyższymi zasadami, oceniając, że przyznany już powódce a przyznany zakres zwolnienia od kosztów sądowych umożliwia powódce do skorzystania z przysługującego jej prawa do sądu.</p>
      <p>Sąd Apelacyjny podziela zapatrywanie Sądu I instancji, co do tego, że instytucja zwolnienia od kosztów sądowych skierowana jest do osób najuboższych, dla których jakikolwiek wydatek związany z ochrona swoich praw połączony byłby z utratą środków koniecznych do codziennej egzystencji. Prawidłowo ocenił Sąd Okręgowy, że powódka nie znajdują się w takiej sytuacji. Trudno nie zgodzić się ze stwierdzeniem Sądu Okręgowego, ze powódka miała możliwość poczynienia oszczędności i przygotowania się finansowo do prowadzenia niniejszej sprawy, przeznaczając na ten cel chociażby część kwoty uzyskanej tytułem odszkodowania od pozwanego.</p>
      <p>Sąd Apelacyjny zauważa, że uzasadniając swój wniosek powódka powołała się na konieczność wydatków na spłatę zaciągniętych wcześniej zobowiązań. Z taka argumentacją nie sposób się jednak zgodzić. Nie ma bowiem żadnego uzasadnienia do twierdzenia, że tego rodzaju wydatki będą wyprzedzać ustawowy obowiązek powódki w zakresie poniesienia kosztów sądowych.</p>
      <p>Sąd Apelacyjny zauważa, że żaląca się formułując zarzut dokonania błędnych ustaleń faktycznych nie kwestionuje ustalonego przez Sąd Okręgowy faktu posiadania przez nią oszczędności w kwocie 115 000 zł. W ocenie Sądu Apelacyjnego już tylko wysokość zgromadzonych przez powódkę środków pieniężnych nie dawała podstawy do uwzględnienia wniosku powódki o udzielenie zwolnienia od kosztów w zakresie opłaty sadowej od apelacji</p>
      <p>Wobec braku podstaw do uwzględnienia zażalenia Sąd Apelacyjny na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385</a> w związku z 397 <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (§ 2)">§ 2 k.p.c.</a> oddalił zażalenie powódki <span class="anon-block">Z. K.</span>, jako nieuzasadnione.</p>
      
      <p>
    <strong>
<!-- -->
          <em>
<!-- -->
            <span class="underline">
<!-- -->
<span class="anon-block">(...)</span>
</span>
          </em>
        </strong>
  </p>
      <p>
<span class="anon-block">(...)</span>
</p>
    </div>
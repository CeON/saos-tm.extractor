<p>Sygn. akt I ACz 540/13</p>
    <div>
      <h2>POSTANOWIENIE</h2>
      <p>Dnia 18 kwietnia 2013 r.</p>
      
      <p>Sąd Apelacyjny we Wrocławiu – Wydział I Cywilny w składzie:</p>
      
      <table>
        <colgroup>
          <col width="255"/>
          <col width="398"/>
        </colgroup>
        <tr>
          <td>
            <p>Przewodniczący Sędzia SA:</p>
          </td>
          <td>
            <p>Janusz Kaspryszyn (spr.)</p>
          </td>
        </tr>
        <tr>
          <td>
            <p>Sędzia SA:</p>
            <p>Sędzia SA:</p>
          </td>
          <td>
            <p>Dariusz Kłodnicki</p>
            <p>Sławomir Jurkowicz</p>
          </td>
        </tr>
      </table>
      
      <p>po rozpoznaniu w dniu 18 kwietnia 2013 r. na posiedzeniu niejawnym we Wrocławiu</p>
      <p>sprawy z wniosku uprawnionego:<strong>
<!-- --> <span class="anon-block">R. S.</span> </strong>
</p>
      <p>z udziałem obowiązanych: <strong>
<!-- -->
    
    
    
    
    1. <span class="anon-block">(...)</span> sp. z o.o. we <span class="anon-block">W.</span>, </strong>
</p>
      <p>
<strong>
<!-- -->2. <span class="anon-block">(...)</span> sp. z o.o. we <span class="anon-block">W.</span>
</strong>
</p>
      
      <p>o udzielenie zabezpieczenia</p>
      
      <p>na skutek zażalenia obowiązanego <span class="anon-block">(...)</span> sp. z o.o. we <span class="anon-block">W.</span>
</p>
      <p>na postanowienie Sądu Okręgowego we Wrocławiu</p>
      <p>z dnia 19 listopada 2012 r., sygn. akt X GCo 170/12</p>
      
      <p>
<strong>
<!-- -->p o s t a n a w i a: oddalić zażalenie. </strong>
</p>
    </div>
    <div>
      <h2>UZASADNIENIE</h2>
      <p>Zaskarżonym postanowieniem Sąd Okręgowy we Wrocławiu w punkcie I zabezpieczył roszczenie uprawnionego o ustalenie nieważności umowy <br/>o uznaniu długu z dnia 10 września 2012 r. zawartej pomiędzy obowiązanymi oraz oświadczenia o poddaniu się egzekucji z dnia 10 września 2012 r. obowiązanej <br/>
  <span class="anon-block">(...)</span> Sp. z o.o. przez zawieszenie postępowania egzekucyjnego prowadzonego z wniosku <span class="anon-block">(...)</span>Sp. z o.o. z siedzibą we <span class="anon-block">W.</span> przez Komornika Sądowego przy Sądzie Rejonowym <span class="anon-block">(...)</span> <span class="anon-block">M. S.</span> (<em>
<!-- -->
    
    
    sygn. akt KM3091/12</em>); w punkcie II wyznaczył uprawionemu termin dwóch tygodni na wytoczenie powództwa o ustalenie nieważności umowy o uznaniu długu i oświadczenia o poddaniu się egzekucji.</p>
      <p>Obowiązany <span class="anon-block">(...)</span> sp. z o.o. we <span class="anon-block">W.</span> zażaleniem zaskarżył powyższe orzeczenie w całości i wniósł o uchylenie postanowienia oraz zasądzenie od uprawnionego na rzecz obowiązanego kosztów postępowania zażaleniowego.</p>
      <p>Obowiązany zarzucił naruszenie przepisów postępowania, które miało wpływ na treść postanowienia, a to <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 730(1);art. 730(1) § 1;art. 730(1) § 2)">art. 730<sup>
<!-- -->1 </sup>§ 1 i 2 k.p.c.</a> przez ich niewłaściwe zastosowanie, a w konsekwencji udzielenie zabezpieczenia. W odpowiedzi na zażalenie uprawniony wniósł o oddalenie zażalenia i o zasądzenie od obowiązanego na rzecz uprawnionego kosztów postępowania zażaleniowego.</p>
      
      <p>
<strong>
<!-- -->Sąd Apelacyjny zważył, co następuje:</strong>
</p>
      
      <p>Zażalenie było nieuzasadnione.</p>
      <p>Na wstępie wskazać należy, iż na gruncie przepisów zawartych w <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 730)">art. 730 <br/>i nast. k.p.c.</a>, celem udzielenia zabezpieczenia jest zwiększenie skuteczności postępowania cywilnego przez zapewnienie, że mimo upływu czasu koniecznego dla rozstrzygnięcia sprawy możliwe będzie osiągnięcie zamierzonych przez stronę celów tego postępowania. W tym też szeroko pojmowanym zakresie dokonywać <br/>należy oceny łącznego zaistnienia przesłanek określonych w <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 730(1);art. 730(1) § 1)">art. 730<sup>
<!-- -->1 </sup>§ 1 k.p.c.</a>, <br/>a warunkujących udzielenie zabezpieczenia w postaci uprawdopodobnienia roszczenia i interesu prawnego w uzyskaniu zabezpieczenia, zdefiniowanego w <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 730(1) § 2)">§ 2</a> cytowanego przepisu. Przy czym <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 730(1);art. 730(1) § 1)">art. 730<sup>
<!-- -->1</sup> § 1 k.p.c.</a> nie nakłada na stronę obowiązku udowodnienia dochodzonego roszczenia, czy też jego uprawdopodobnienia <br/>w stopniu graniczącym z pewnością, a wymaga jedynie by <em>
<!-- -->prima facie</em> występowała szansa na jego istnienie.</p>
      <p>Uprawniony (powołując się na swój status wspólnika większościowego obowiązanego ad. 2 - spółki <span class="anon-block">(...)</span> sp. z o.o. i członka zarządu tej spółki) wskazał we wniosku, że zamierza wnieść pozew o ustalenie nieważności umowy uznania długu zawartej przez spółkę <span class="anon-block">(...)</span> sp. z o.o. (obowiązanego ad. 2) na rzecz <span class="anon-block">(...)</span> sp. z o.o. (obowiązanego ad. 1). <br/>W ocenie uprawnionego czynności te zostały podjęte w celu przejęcia kontroli <br/>w spółce <span class="anon-block">(...)</span> sp. z o.o. i odsunięcia uprawnionego od prawa kontroli w ramach zgromadzenia wspólników <span class="anon-block">(...)</span> sp. z o.o. działalności <br/>
<span class="anon-block">(...)</span> <span class="anon-block"> sp. z o.o. (...)</span> podniósł się również, że kwestionowana przez niego umowa i oświadczenie były wynikiem działania dwóch członków zarządu spółki <br/>
  <span class="anon-block">(...)</span> sp. z o.o., którzy desygnowani byli przez wspólnika mniejszościowego <span class="anon-block">(...)</span> sp. z o.o. (obowiązany ad. 1).</p>
      <p>Uprawniony powołał się na umowę inwestycyjną oraz umowę spółki <span class="anon-block">(...)</span> sp. z o.o. (k. 4), lecz umów tych nie złożył, co nie pozwoliło na ocenę, jaki był faktyczny cel tych umów. Rozstrzygnięcie wniosku, a w dalszej kolejności zażalenia, nastąpiło zatem z pominięciem okoliczności dotyczących ich treści, zwłaszcza że również obowiązany <span class="anon-block">(...)</span> sp. z o.o. wraz <br/>z zażaleniem nie złożył odpisów tych dokumentów i nie wywodził z nich szczególnych własnych uprawnień.</p>
      <p>Na obecnym etapie sprawy nie została poddana weryfikacji treść <br/>umowy uznania długu przez spółkę <span class="anon-block">(...)</span> sp. z o.o. z dnia <br/>10 września 2012 r., którą kwestionuje uprawniony, i o stwierdzenie nieważności której zamierza wnieść pozew (podając, że umowy tej nie zna, a jedynie wie o niej <br/>z oświadczenia o poddaniu się egzekucji). Mimo twierdzeń i zarzutów wniosku obowiązany wraz z zażaleniem odpisu tej umowy nie złożył (choć została zawarta na jego rzecz, a więc powinna być w jego posiadaniu). Nie przedstawił także żadnych bliższych okoliczności dotyczących zawarcia tej umowy i wierzytelności, jakiej umowa uznania długu dotyczyła, odnosząc się jedynie do kwestii, czy wierzytelność istniała oraz czy umowie tej można przypisać charakter pozorności skoro została - <br/>w imieniu <span class="anon-block">(...)</span> sp. z o.o. - zawarta przez uprawnionych, zgodnie z reprezentacją spółki, członków zarządu. Obowiązany podniósł, że wierzytelność objęta umową istniała i była wymagalna. Jednakże tych zarzutów nie potwierdził dokumentami, co byłoby uzasadnione wobec stanowiska uprawnionego, że nie zna umowy uznania długu. Jednocześnie istotne dla sprawy było nie to, czy <span class="anon-block">(...)</span> sp. z o.o. posiadało wierzytelność w stosunku do <span class="anon-block">(...)</span> sp. z o.o., ale w jakim celu <span class="anon-block">(...)</span> sp. z o.o. <br/>z <span class="anon-block">(...)</span> sp. z o.o. zawarły umowę uznania długu oraz złożono oświadczenie o poddaniu się egzekucji. Istotne jest, czy nastąpiło to w celu odzyskania należności przez <span class="anon-block">(...)</span> sp. z o.o., czy też w celu osiągnięcia innych skutków prawnych i pod pozorem uznania długu w celu odzyskania wierzytelności strony umowy zamierzały osiągnąć inny skutek (wiadomy stronom tych czynności), a według wnioskodawcy sprowadzający się do doprowadzenia do sprzedaży udziałów <span class="anon-block">(...)</span> sp. z o.o. w spółce <span class="anon-block">(...)</span> sp. z o.o.</p>
      <p>Uprawniony jest większościowym wspólnikiem <span class="anon-block">(...)</span> <br/>sp. z o.o. (77% udziałów, k. 37, 77-78) i członkiem trzyosobowego zarządu <br/>tej spółki, w której obowiązuje reprezentacja dwuosobowa (k. 78-79). We wniosku <br/>o zabezpieczenie powołał się na to, że pozostali dwaj członkowie zarządu <span class="anon-block">(...)</span> sp. z o.o. (desygnowani przez wspólnika mniejszościowego <span class="anon-block">(...)</span> sp. z o.o. - obowiązanego) zawarli w imieniu spółki <span class="anon-block">(...)</span> sp. z o.o. umowę uznania długu (na rzecz mniejszościowego wspólnika <span class="anon-block">(...)</span> sp. z o.o.) oraz złożyli oświadczenie o poddaniu się egzekucji <br/>(k. 14-16) co do uznanej kwoty długu (na rzecz <span class="anon-block">(...)</span> sp. z o.o.). Te czynności doprowadziły do wszczęcia postępowania egzekucyjnego przeciwko spółce <span class="anon-block">(...)</span> sp. z o.o. (w której uprawniony jest wspólnikiem większościowym). Egzekucja została skierowana do jednego składnika spółki <br/>
  <span class="anon-block">(...)</span> sp. z o.o., tj. udziałów w spółce <span class="anon-block">(...)</span> Sp. z o.o. (k. 17), które są zasadniczymi aktywami <span class="anon-block">(...)</span> sp. z o.o. (posiada 70 udziałów tej spółki, k. 20). Na obecnym etapie sprawy uprawniony uprawdopodobnił zatem, że umowa uznania długu oraz oświadczenie o poddaniu się egzekucji mogły zostać wykorzystane w celu doprowadzenia do zbycia udziałów w spółce <br/>
<span class="anon-block">(...)</span> sp. z o.o., a więc nie można wykluczyć, że wskazane czynności mogły mieć charakter pozorny, mogły być <em>
<!-- -->
    
    
    
    
    
    
    ex lege</em> nieważne.</p>
      <p>Uprawniony powołał się na to, że spółka <span class="anon-block">(...)</span> sp. z o.o. prowadzi rzeczywistą działalność gospodarczą, podczas gdy <span class="anon-block">(...)</span> <br/>sp. z o.o. jest platformą współdziałania między uprawnionym a funduszem inwestycyjnym.</p>
      <p>Należało podzielić stanowisko wnioskodawcy, że w efekcie podjętych czynności (umowy uznania długu i oświadczenia spółki <span class="anon-block">(...)</span> <br/>sp. z o.o. o poddaniu się egzekucji na rzecz <span class="anon-block">(...)</span> sp. z o.o.) w imieniu spółki <span class="anon-block">(...)</span> sp. z o.o. przez pozostałych członków zarządu, prawa korporacyjne uprawnionego, wynikające z jego statusu wspólnika większościowego w spółce <span class="anon-block">(...)</span> sp. z o.o. mogą zostać w istotny sposób naruszone.</p>
      <p>Ocena taka jest uzasadniona tym bardziej, że już wcześniej <span class="anon-block">(...)</span> sp. z o.o. podejmowała próby przejęcia kontroli nad spółką <span class="anon-block">(...)</span> sp. z o.o., na co Sąd Okręgowy wskazał w uzasadnieniu postanowienia, a czego obowiązany <span class="anon-block">(...)</span> sp. z o.o. nie zakwestionował we wniesionym zażaleniu.</p>
      <p>Okoliczności podniesione powyżej pozwalają na wniosek, że uprawniony uprawdopodobnił interes prawny we wniesieniu powództwa o ustalenie nieważności spornej umowy uznania długu i oświadczenia o poddaniu się egzekucji.</p>
      <p>Sąd Apelacyjny odnosząc się do wywodu Sądu Okręgowego w zakresie <br/>
<a href="http://isap.sejm.gov.pl/DetailsServlet?id=WDU20000941037" title="Ustawa z dnia 15 września 2000 r. - Kodeks spółek handlowych - Dz. U. z 2000 r. Nr 94, poz. 1037 (art. 208)">art. 208 k.s.h.</a> zwraca uwagę na kwestię rozróżnienia kwestii prowadzenia spraw spółki i jej reprezentowania, chociaż same okoliczności podjęcia decyzji przez zarząd mogą mieć wpływ na ocenę czynności dokonywanej przez podmiot.</p>
      <p>Jak wynika z zażalenia obowiązanego <span class="anon-block">(...)</span> sp. z o.o., był on przeświadczony, że udziały w <span class="anon-block">(...)</span> sp. z o.o. są jedynym składnikiem majątku spółki <span class="anon-block">(...)</span> sp. z o.o., z którego obowiązany <span class="anon-block">(...)</span> <br/>sp. z o.o. może się realnie zaspokoić (k. 95). Takie stanowisko, na które powołuje się sam obowiązany, w kontekście całokształtu sprawy, uwzględniając powiązania kapitałowe i osobowe spółek, pozwala przyjąć, że celem skierowania sprawy <br/>do postępowania egzekucyjnego przez <span class="anon-block">(...)</span> sp. z o.o. było właśnie przeprowadzenie egzekucji z udziałów w spółce <span class="anon-block">(...)</span> sp. z o.o.</p>
      <p>Z tych względów należało ocenić, że uprawniony uprawdopodobnił przesłanki udzielenia zabezpieczenia, a w konsekwencji brak było podstaw do zmiany czy też uchylenia wydanego postanowienia.</p>
      <p>Zakresem zaskarżenia obowiązany objął całe postanowienie, a więc również punkt II, który znajduje uzasadnienie w <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 733)">art. 733 k.p.c.</a>, który stanowi, że w przypadku udzielenia zabezpieczenia przed wszczęciem postępowania Sąd wyznacza termin, <br/>w którym pismo wszczynające postępowanie powinno być złożone. Termin ten nie może przekraczać dwóch tygodni, a taki termin został wyznaczony w zaskarżonym punkcie II postanowienia, co wskazuje na prawidłowość rozstrzygnięcia Sądu Okręgowego także w tym zakresie.</p>
      <p>Niniejsze postanowienie nie jest orzeczeniem kończącym postępowanie <br/>w sprawie, w rozumieniu <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 108;art. 108 § 1;art. 108 § 1 zd. 1)">art. 108 § 1 zd. 1 k.p.c.</a>, który stanowi, że Sąd rozstrzyga <br/>o kosztach w każdym orzeczeniu kończącym sprawę w instancji. Rozstrzygnięcie <br/>o kosztach następuje dopiero w orzeczeniu kończącym sprawę w instancji <br/>(za niedopuszczalne uważa się orzekanie o kosztach procesu wcześniej), ponieważ rozstrzygnięcie o kosztach ma charakter akcesoryjny w stosunku do głównego przedmiotu postępowania (<em>
<!-- -->Komentarz do art.108 kodeksu postępowania cywilnego, J. Bodio, T. Demendecki, A. Jakubecki, O. Marcewicz, P. Telenga, M. P. Wójcik, Kodeks postępowania cywilnego. Komentarz, Oficyna, 2008, wyd. III.</em>). Orzeczeniami kończącymi postępowanie w sprawie są wyroki, wyroki zaoczne, nakazy <br/>zapłaty oraz postanowienia co do istoty sprawy wydawane w postępowaniu <br/>nieprocesowym, a także niektóre postanowienia formalne. Zgodnie z utrwalonym już <br/>w judykaturze poglądem, stwierdzić należy, że postanowieniem formalnym kończącym postępowanie w sprawie jest orzeczenie, które przez uprawomocnienie się trwale zamyka drogę do rozstrzygnięcia sprawy co do jej istoty w danej instancji (<em>
<!-- -->uchwała SN z dnia 24 listopada 1998 r., III CZP 44/98, uchwała SN z dnia <br/>31 maja 2000 r., III CZP 1/00, i uchwała SN z dnia 6 października 2000 r., <br/>III CZP 31/00, postanowienie SN z dnia 13 stycznia 2006 r., II CNP 31/05</em>). Oznacza to, że pojęcie postanowienia kończącego postępowanie w sprawie, obejmuje tylko orzeczenia kończące postępowanie jako całość poddaną pod osąd (<em>
<!-- -->postanowienie SN z dnia 14 listopada 1996 r., I CKN 7/96</em>). Mając to wszystko na uwadze, należy <br/>
<em>
<!-- -->a contrario</em> wywieść wniosek, że postanowieniami takimi nie są orzeczenia mające <br/>za przedmiot kwestie wpadkowe, tj. kończące postępowania pomocnicze lub zamykające fragment bądź pewną fazę postępowania. Z tego też względu orzekanie o kosztach przy okazji niniejszego orzeczenia byłoby przedwczesne w świetle <br/>
<a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 108)">art. 108 k.p.c.</a>
</p>
      <p>Z powyżej przytoczonych względów Sąd Apelacyjny - na podstawie <br/>
<a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 397;art. 397 § 2)">art. 397 § 2 k.p.c.</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385 k.p.c.</a> - oddalił zażalenie.</p>
      
      <p>MR-K</p>
    </div>
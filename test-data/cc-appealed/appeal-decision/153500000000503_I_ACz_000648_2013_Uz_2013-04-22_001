<p>Sygn. akt I ACz 648/13</p>
    
    <div>
      <h2>POSTANOWIENIE</h2>
      <p>Dnia 22 kwietnia 2013r.</p>
      <p>Sąd Apelacyjny w Poznaniu Wydział I Cywilny</p>
      <p>w składzie następującym:</p>
      <p>Przewodniczący - Sędzia SA Mariola Głowacka (spr.)</p>
      <p>Sędziowie    SA Marek Górecki</p>
      <p>SA Jacek Nowicki</p>
      <p>po rozpoznaniu na posiedzeniu niejawnym w dniu 22 kwietnia 2013r.</p>
      <p>sprawy z powództwa <strong>
<!-- -->
      Polskie <span class="anon-block"> Hurtownie (...)</span>
<span class="anon-block">(...)</span> Spółki z ograniczoną odpowiedzialnością z siedzibą w <span class="anon-block">P.</span> </strong>
  </p>
      <p>przeciwko <strong>
<!-- -->
<span class="anon-block">K. B.</span>
</strong>
</p>
      <p>o zapłatę</p>
      <p>na skutek zażalenia pozwanego</p>
      <p>na postanowienie Sądu Okręgowego w Poznaniu</p>
      <p>z dnia 20 listopada 2012r. sygn. akt IX GNc 1098/12</p>
      <p>
<strong>
<!-- -->postanawia:</strong>
</p>
      <p>1) oddalić zażalenie,</p>
      <p>2) zasądzić od pozwanego na rzecz powódki kwotę 1.800 zł tytułem zwrotu kosztów zastępstwa procesowego w postępowaniu zażaleniowym.</p>
      
      <p>/-/M. Górecki  /-/ M. Głowacka /-/ J. Nowicki
  </p>
    </div>
    <div>
      <h2>UZASADNIENIE</h2>
      <p>Sąd Okręgowy w Poznaniu postanowieniem z dnia 20 listopada 2012r. odrzucił sprzeciw pozwanego od nakazu zapłaty.</p>
      <p>Sąd pierwszej instancji w uzasadnieniu do postanowienia wskazał, że w dniu 12 września 2012r. został wydany nakaz zapłaty w postępowaniu upominawczym, którym Sąd uwzględnił powództwo w całości. Pozwany złożył sprzeciw od tego nakazu. Zarządzeniem z dnia 23 października 2012r. pozwany został wezwany do uzupełnienia w terminie 7 dni braków sprzeciwu pod rygorem odrzucenia sprzeciwu poprzez przedstawienie zarzutów, które pod rygorem ich utraty należy zgłosić przed wdaniem się w spór, przeciwko żądaniu pozwu oraz wszystkich okoliczności faktycznych i dowodów na ich potwierdzenie. Zarządzenie to zostało doręczone pozwanemu w dniu 30 października 2012r. i nie zostało przez niego wykonane, gdyż pozwany w piśmie z dnia 2 listopada 2012r. potwierdził jedynie, że złożył sprzeciw. Nadal jednak nie wskazał żadnych zarzutów przeciwko wydanemu nakazowi zapłaty (<a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 503;art. 503 § 1)">art. 503 § 1 k.p.c.</a>). Stąd Sąd na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 504;art. 504 § 1)">art. 504 § 1 k.p.c.</a> odrzucił sprzeciw, którego braków pozwany nie usunął w terminie.</p>
      <p>Zażalenie od powyższego postanowienia wniósł pozwany <span class="anon-block">K. B.</span>.</p>
      <p>Powód Polskie <span class="anon-block"> Hurtownie (...)</span> <span class="anon-block">(...)</span> Spółka z ograniczoną odpowiedzialnością z siedzibą w <span class="anon-block">P.</span> w odpowiedzi na zażalenie wniósł o oddalenie zażalenia i zasądzenie kosztów postępowania w tym kosztów zastępstwa procesowego w postępowaniu zażaleniowym według norm przepisanych.</p>
      <p>
<strong>
<!-- -->Sąd Apelacyjny zważył, co następuje. </strong>
</p>
      <p>Zażalenie pozwanego nie zasługiwało na uwzględnienie.</p>
      <p>Pozwany w zażaleniu nie kwestionuje, że w wyznaczonym terminie nie uzupełnił braków sprzeciwu przez przedstawienie zarzutów, które pod rygorem ich utraty należy zgłosić przed wdaniem się w spór co do istoty sprawy, okoliczności faktycznych i dowodów. Zasadnie więc z mocy <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 504;art. 504 § 1)">art. 504 § 1 k.p.c.</a> Sąd pierwszej instancji odrzucił sprzeciw pozwanego, gdyż pozwany nie usunął w terminie braków sprzeciwu. Biorąc powyższe pod rozwagę zażalenie pozwanego, na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385 k.p.c.</a> w związku z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 397;art. 397 § 2)">art. 397 § 2 k.p.c.</a>, oddalono.</p>
      <p>O kosztach postępowania zażaleniowego Sąd rozstrzygnął stosownie do <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 98;art. 98 § 1)">art. 98 § 1 k.p.c.</a>, <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 99)">art. 99 k.p.c.</a>, <a href="http://isap.sejm.gov.pl/DetailsServlet?id=WDU20021631349" title="Rozporządzenie Ministra Sprawiedliwości z dnia 28 września 2002 r. w sprawie opłat za czynności radców prawnych oraz ponoszenia przez Skarb Państwa kosztów pomocy prawnej udzielonej przez radcę prawnego ustanowionego z urzędu - Dz. U. z 2002 r. Nr 163, poz. 1349 (§ 6;§ 6 pkt. 6;§ 12;§ 12 ust. 2;§ 12 ust. 2 pkt. 2)">§ 6 pkt 6 oraz § 12 ust. 2 pkt 2 rozporządzenia Ministra Sprawiedliwości z dnia 28 września 2002r. w sprawie opłat za czynności radców prawnych oraz ponoszenia przez Skarb Państwa kosztów pomocy prawnej udzielonej przez radcę prawnego ustanowionego z urzędu</a> (Dz. U. Nr 163, poz. 1349 ze zm.) obciążając nimi pozwanego.</p>
      
      <p>/-/M. Górecki /-/ M. Głowacka /-/ J. Nowicki
  </p>
    </div>
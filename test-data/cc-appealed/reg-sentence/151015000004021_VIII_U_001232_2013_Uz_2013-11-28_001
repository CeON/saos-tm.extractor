<p>Sygn. akt VIII U 1232/13</p>
    
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p> Dnia 28 listopada 2013 r.</p>
      
      <p>Sąd Okręgowy w Gdańsku</p>
      <p>VIII Wydział Pracy i Ubezpieczeń Społecznych</p>
      <p>w składzie:</p>
      <p>Przewodniczący: SSO Elżbieta Trybulec-Czernek</p>
      
      <p>Protokolant: st. sekr. sądowy Barbara Urmańska</p>
      
      <p>po rozpoznaniu w dniu 28 listopada 2013 r. w Gdańsku</p>
      <p>sprawy <strong>
<!-- -->
<span class="anon-block">I. S.</span>
</strong>
</p>
      <p>przeciwko Zakładowi Ubezpieczeń Społecznych Oddział w <span class="anon-block">G.</span>
</p>
      <p>o wydanie legitymacji</p>
      <p>na skutek odwołania <span class="anon-block">I. S.</span>
</p>
      <p>od decyzji Zakładu Ubezpieczeń Społecznych Oddział w <span class="anon-block">G.</span>
</p>
      <p>z dnia 27 czerwca 2013 r. nr <span class="anon-block"> (...)- (...)</span>
</p>
      
      <p>
        <strong>
<!-- -->oddala odwołanie</strong>
</p>
      <p>/na oryginale właściwy podpis/</p>
      
      <p>Sygn. akt VIII U 1232/13</p>
    </div>
    <div>
      <h2>UZASADNIENIE</h2>
      <p>Decyzją z dnia 22.03.2013 r. organ rentowy odmówił przyznania prawa do renty z tytułu niezdolności do pracy w związku z deportacją do ZSRR. W uzasadnieniu organ rentowy powołał się na orzeczenie Komisji Lekarskiej z dnia 18.03.2013 r., która nie stwierdziła niezdolności ubezpieczonej do pracy w związku z deportacją do ZSRR.</p>
      
      <p>Decyzją z dnia 27.06.2013 r. organ rentowy uchylił decyzję z dnia 28.03.2013 r. W uzasadnieniu podał, że w dniu 22.03.2013 r. organ rentowy wydał decyzję odmawiającą przyznania prawa do renty z tytułu niezdolności do pracy w związku z deportacją do ZSRR. Od decyzji tej nie zostało wniesione odwołanie, a zatem jest ona prawomocna. Wobec powyższego nie było podstaw do wydania legitymacji osoby represjonowanej. Z uwagi na powyższe organ rentowy nie miał podstaw do wydania decyzji o odmowie wystawienia legitymacji osoby represjonowanej z dnia 28.03.2013 roku, stąd podlega ona uchyleniu.</p>
      
      <p>Odwołanie od powyższych decyzji złożyła w dniu 22.07.2013 r. ubezpieczona , domagając się wydania legitymacji osoby represjonowanej w celu uzyskania przysługujących jej świadczeń zdrowotnych, tzn. bezpłatnych leków i odpowiedniego traktowania przez służbę zdrowia i wskazując , że pobiera emeryturę osoby represjonowanej i posiada uprawnienia kombatanckie . Podniosła, że jako dziecko wywieziona została wraz z siostrą <span class="anon-block">T.</span> i matką <span class="anon-block">F. T.</span> na Syberię, gdzie spędziła w bardzo ciężkich warunkach 6 lat i 8 miesięcy, co jest przyczyną wielu dolegliwości zdrowotnych i pogarszającego się z każdym rokiem stanu zdrowia.</p>
      
      <p>W odpowiedzi na odwołanie pozwany organ rentowy wniósł o jego odrzucenie z uwagi na przekroczenie przez wnioskodawczynię terminu do złożenia odwołania w zakresie zaskarżonej decyzji z dnia 22.03.2013 r. W przypadku przywrócenia przez Sąd terminu do złożenia odwołania, organ rentowy wniósł o oddalenie odwołania w zakresie zaskarżonej decyzji z dnia 27.06.2013 r.,, podając w uzasadnieniu okoliczności na poparcie swojego stanowiska.</p>
      
      <p>Postanowieniem z dnia 17.09.2013 r. Sąd Okręgowy postanowił połączyć sprawy z odwołania od decyzji z dnia 22.03.2013 r. o sygn. akt 1232/13 oraz sprawę z odwołania od decyzji z dnia 27.06.2013 r. o sygn. akt 1233/13 do wspólnego rozpoznania i poprowadzić pod sygnaturą VIII U 1232/13.</p>
      
      <p>
<strong>
<!-- -->Sąd Okręgowy ustalił i zważył co następuje: </strong>
</p>
      
      <p>Ubezpieczona <span class="anon-block">I. S.</span>, <span class="anon-block">urodzona w dniu (...)</span> , w dniu 21.01.2013 r. złożyła wniosek o przyznanie prawa do renty z tytułu niezdolności do pracy w związku z deportacją do ZSRR.</p>
      <p>Komisja Lekarska ZUS orzeczeniem z dnia 18.03.2013 r. nie stwierdziła niezdolności do pracy w związku z deportacją do ZSRR . W związku z powyższym w dniu 22.03.2013 r. organ rentowy wydał decyzję odmawiającą przyznania prawa do renty z tytułu niezdolności do pracy w związku z deportacją do ZSRR. Od decyzji tej nie zostało wniesione odwołanie w ustawowym terminie.</p>
      <p>W dniu 28.03.2013 r. Zakład wydał decyzję odmawiająca prawa do wydania legitymacji osoby represjonowanej.</p>
      <p>Zaskarżoną w niniejszym postępowaniu decyzją z dnia 27.06.2013 r. organ rentowy uchylił decyzję z dnia 28.03.2013 r. z uwagi na brak podstaw do jej wydania wobec nie przyznania prawa do renty z tytułu niezdolności do pracy w związku z deportacja do ZSRR.</p>
      
      <p>
<em>
<!-- -->/bezsporne, dokumenty w aktach rentowych , vide: wniosek –k. 133, orzeczenie KL- k. 141 , decyzja z dn. 22.03.2013 r. –k. 142 , decyzja z dn. 28.03.2013 r.-k. 145 , decyzja z dn. 27.06.2013 r.-k. 156, odwołanie-k. 2,3 akt sprawy/</em>
</p>
      
      <p>Bezsporny stan faktyczny w sprawie Sąd ustalił na podstawie dokumentów zgromadzonych w aktach rentowych pozwanego oraz dokumentacji lekarskiej ZUS, których prawdziwości i rzetelności nie kwestionowała żadna ze stron postępowania. Sąd również nie znalazł podstaw by odmówić im wiarygodności.</p>
      
      <p>W świetle dokonanych ustaleń, odwołanie skarżącej od kwestionowanej decyzji organu rentowego uznać należało za nieuzasadnione.</p>
      <p>Istota sporu sprowadza się do rozważenia czy organ rentowy zasadnie uchylił decyzję odmawiającą wydania ubezpieczonej legitymację osoby represjonowanej.</p>
      
      <p>Zgodnie z przepisem <a href="http://isap.sejm.gov.pl/DetailsServlet?id=WDU19910170075" title="Ustawa z dnia 24 stycznia 1991 r. o kombatantach oraz niektórych osobach będących ofiarami represji wojennych i okresu powojennego - Dz. U. z 1991 r. Nr 17, poz. 75 (art. 12;art. 12 ust. 1)">art. 12 ust. 1 ustawy z dnia 24 stycznia 1991 r. o kombatantach oraz niektórych osobach będących ofiarami represji wojennych i okresu powojennego</a> (Dz. U. z 2012 r. poz. 400 j.t. ze zm.), dalej: ustawa kombatancka, kombatantom będącym inwalidami wojennymi lub wojskowymi przysługują świadczenia pieniężne i inne uprawnienia przewidziane w przepisach <a href="http://isap.sejm.gov.pl/DetailsServlet?id=WDU19740210117" title="Ustawa z dnia 29 maja 1974 r. o zaopatrzeniu inwalidów wojennych i wojskowych oraz ich rodzin - Dz. U. z 1974 r. Nr 21, poz. 117 ()">ustawy z dnia 29 maja 1974 r. o zaopatrzeniu inwalidów wojennych i wojskowych oraz ich rodzin</a> (Dz. U. z 2002 r. nr 9 poz. 87 j.t. ze zm.).</p>
      <p>Do okresów działalności kombatanckiej lub równorzędnej z działalnością kombatancką w myśl art. 3 pkt 1 cytowanej ustawy zalicza się również czas przebywania w niewoli lub obozach internowanych oraz w obozach podległych Głównemu Zarządowi do Spraw Jeńców Wojennych i Internowanych (GUPWI) NKWD, a od marca 1946 r. MWD ZSRR, i obozach podległych Wydziałowi Obozów Kontrolno-Filtracyjnych NKWD, a od marca 1946 r. MWD ZSRR, spowodowanego działalnością kombatancką, o której mowa w art. 1 ust. 2.</p>
      <p>Według art. 12 ust. 5 ustawy o kombatantach dokumentem potwierdzającym prawo do korzystania z uprawnień, o których mowa w ust. 1, jest legitymacja osoby represjonowanej wystawiona przez organ rentowy.</p>
      <p>Zgodnie z <a href="http://isap.sejm.gov.pl/DetailsServlet?id=WDU20030610539" title="Rozporządzenie Ministra Gospodarki, Pracy i Polityki Społecznej z dnia 11 marca 2003 r. w sprawie trybu wydawania i anulowania legitymacji osoby represjonowanej, dokumentów wymaganych do jej wydania oraz wzoru legitymacji osoby represjonowanej - Dz. U. z 2003 r. Nr 61, poz. 539 (§ 1)">§ 1 rozporządzenia Ministra Gospodarki, Pracy i Polityki Społecznej z 11.03.2003 r.</a> w sprawie trybu wydawania i anulowania legitymacji (Dz. U. Nr 61, poz. 539 ze zm.) -organ rentowy po wydaniu decyzji o przyznaniu renty inwalidy wojennego, niezwłocznie wydaje legitymację osoby represjonowanej.</p>
      
      <p>Z akt sprawy rentowej wynika, że w dniu 22.03.2013 r. organ rentowy wydał decyzję odmawiającą przyznania prawa do renty z tytułu niezdolności do pracy w związku z deportacją do ZSRR. Od decyzji tej nie zostało wniesione odwołanie w ustawowym terminie. Nadto Sąd postanowieniem z dnia 28.11.2013 r. wydanym w niniejszej sprawie odrzucił odwołanie od decyzji z dnia 22.03.2013 r. z uwagi na przekroczenie terminu do jego złożenia. Decyzja z dnia 22.03.2013 r. jest więc prawomocna.</p>
      
      <p>Wobec powyższego nie było podstaw do wydania legitymacji. W dniu 28.03.2013 r. Zakład błędnie wydał decyzję odmawiająca prawa do wydania legitymacji osoby represjonowanej.</p>
      <p>Z uwagi na powyższe organ rentowy nie miał podstaw do wydania decyzji o odmowie wystawienia legitymacji osoby represjonowanej wobec tego w zaskarżonej decyzji z dnia 27.06.2013 r. uchylił decyzję z dnia 28.03.2013 r. i decyzja ta jest prawidłowa.</p>
      
      <p>Z uwagi na powyższe na mocy <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 477(14);art. 477(14) § 1)">art. 477(14) § 1 k.p.c.</a> w związku z przywołanymi wyżej przepisami Sąd Okręgowy orzekł jak w sentencji wyroku.</p>
      
      <p>SSO Elżbieta Trybulec-Czernek</p>
    </div>
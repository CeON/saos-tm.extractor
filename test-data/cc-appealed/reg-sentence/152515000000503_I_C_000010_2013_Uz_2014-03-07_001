<p>Sygn. akt I C 10/13</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 7 marca 2014 roku</p>
      <p>Sąd Okręgowy w Piotrkowie Trybunalskim I Wydział Cywilny w składzie:</p>
      <p>
<strong>
<!-- --> Przewodniczący: SSO Renata Lech</strong>
</p>
      <p>
<strong>
<!-- --> Protokolant: stażysta Anna Andrzejewska</strong>
</p>
      <p>po rozpoznaniu w dniu 21 lutego 2014 roku w Piotrkowie Trybunalskim,</p>
      <p>na rozprawie</p>
      <p>sprawy z powództwa <strong>
<!-- -->
<span class="anon-block">C. L.</span> </strong>
</p>
      <p>przeciwko <strong>
<!-- -->Skarbowi Państwa – Aresztowi Śledczemu w <span class="anon-block">P.</span> </strong>
</p>
      <p>o zadośćuczynienie</p>
      
      
        
        <p>1. 
        oddala powództwo;</p>
      
      
        
        <p>2. 
        nie obciąża powoda <span class="anon-block">C. L.</span> obowiązkiem zwrotu kosztów zastępstwa procesowego na rzecz pozwanego;</p>
      
      
        
        <p>3. 
        przyznaje pełnomocnikowi powoda adwokat <span class="anon-block">K. M.</span> prowadzącej Indywidualną Kancelarię Adwokacką w <span class="anon-block">P.</span> wynagrodzenie w kwocie 147,60 zł (sto czterdzieści siedem złotych 60/100) z tytułu nieopłaconej pomocy prawnej udzielonej powodowi z urzędu i nakazuje wypłacenie tej kwoty ze środków Skarbu Państwa – Sądu Okręgowego w Piotrkowie Trybunalskim.</p>
      
      
      <p>Sygn. akt I C 10/13</p>
    </div>
    <div>
      <h2>UZASADNIENIE</h2>
      <p>W pozwie z dnia 8 października 2012r. skierowanym do Sądu Rejonowego w Piotrkowie Trybunalskim (k. 2), sprecyzowanym ostatecznie przez pełnomocnika powoda adwokat <span class="anon-block">K. M.</span> w piśmie procesowym z dnia 4 września 2013r. (k. 106) <strong>
<!-- -->powód <span class="anon-block">C. L.</span>
</strong>, reprezentowany w toku postępowania przez ustanowionego z urzędu pełnomocnika adwokata <span class="anon-block">K. M.</span>, wniósł o zasądzenie od pozwanego Skarbu Państwa – Aresztu Śledczego w <span class="anon-block">P.</span> <strong>
<!-- -->kwoty 1.500.000 zł tytułem odszkodowania i zadośćuczynienia</strong> za naruszenie dóbr osobistych w postaci godności poprzez umieszczenie w przeludnionych celach, braku właściwych warunków sanitarnych, braku dostępu do osoby duchownej, nieudzielania przepustki umożliwiającej uczestnictwo w pogrzebie osoby najbliższej w okresie osadzenia w Areszcie Śledczym w <span class="anon-block">P.</span> przy <span class="anon-block">ul. (...)</span> oraz <strong>
<!-- -->odszkodowania w kwocie 50.000 zł </strong>z tytułu nie doręczenie przez służby <span class="anon-block"> Ośrodka (...)</span> w <span class="anon-block">G.</span> w 1993r. telegramu adresowanego do powoda.</p>
      
      <p>
<strong>
<!-- -->Pozwany Skarb Państwa – Areszt Śledczy w <span class="anon-block">P.</span>
</strong>, reprezentowany w toku procesu przez Prokuratorię Generalną Skarbu Państwa, nie uznał żądania pozwu i wniósł o oddalenie powództwa oraz zasądzenie kosztów postępowania według norm przepisanych, w tym także kosztów zastępstwa procesowego. Pozwany wskazał, iż powództwo winno zostać oddalone w całości jako bezzasadne i nieudowodnione. Podniósł także zarzut przedawnienia roszczeń powoda za okres osadzenia przed datą 21 sierpnia 2009r. z uwagi na upływ trzech lat od ewentualnego zdarzenia wyrządzającego szkodę (k. 33-35, k. k. 47-54).</p>
      
      <p>Postanowieniem z dnia 3 grudnia 2012r. Sąd Rejonowy w Piotrkowie Trybunalskim przekazał niniejszą sprawę do rozpoznania i rozstrzygnięcia Sądowi Okręgowemu w Piotrkowie Trybunalskim (k. 15).</p>
      
      <p>
<strong>
<!-- -->Sąd Okręgowy ustalił następujący stan faktyczny:</strong>
</p>
      
      <p>Powód przebywał w izolacji więziennej od 1981r. Podczas pobytu w warunkach izolacji więziennej przebywał w różnych jednostkach penitencjarnych na terenie kraju.</p>
      <p>
<strong>
<!-- -->W Areszcie Śledczym w <span class="anon-block">P.</span> przy <span class="anon-block">ul. (...)</span> powód przebywał w następujących okresach:</strong>
</p>
      <p>
<strong>
<!-- -->- od dnia 11 lutego 1997r. do dnia 16 grudnia 1997r.,</strong>
</p>
      <p>
<strong>
<!-- -->- od dnia 6 marca 2000r. do dnia 24 listopada 2000r., </strong>
</p>
      <p>
<strong>
<!-- -->- od dnia 7 lutego 2001r. do dnia 11 kwietnia 2001r.,</strong>
</p>
      <p>
<strong>
<!-- -->- od dnia 8 marca 2002r. do dnia 19 marca 2002r., </strong>
</p>
      <p>
<strong>
<!-- -->- od dnia 30 kwietnia 2003r. do dnia 10 maja 2003r.,</strong>
</p>
      <p>
<strong>
<!-- -->- od dnia 13 września 2003r. do 15 października 2003r.</strong>
</p>
      
      <p>(dowód: informacja o pobytach i orzeczeniach sporządzona na podstawie informacji z Centralnej Bazy Danych Osób Pozbawionych wolności, k. 37-42)</p>
      
      <p>W Areszcie Śledczym w <span class="anon-block">P.</span> przy <span class="anon-block">ul. (...)</span> powód przebywał w następujących okresach:</p>
      <p>- od dnia 16 października 2003r. do dnia 23 stycznia 2004r.,</p>
      <p>- od dnia 3 grudnia 2004r. do dnia 3 marca 2005r.,</p>
      <p>- od dnia 1 lutego 2006r. do dnia 28 marca 2006r.,</p>
      <p>- od dnia 2 października 2006r. do dnia 26 czerwca 2008r.,</p>
      <p>- od dnia 26 listopada 2008r. do dnia 28 stycznia 2009r.,</p>
      <p>- od dnia 16 sierpnia 2010r. do dnia 31 sierpnia 2010r.,</p>
      <p>- od dnia 22 września 2010r. do dnia 27 września 2010r.</p>
      
      <p>(dowód: informacja o pobytach i orzeczeniach sporządzona na podstawie informacji z Centralnej Bazy Danych Osób Pozbawionych wolności, k. 37-42)</p>
      
      <p>W Areszcie Śledczym w <span class="anon-block">P.</span> przy <span class="anon-block">ul. (...)</span>, która funkcjonowała w tej siedzibie do 15 października 2003r., cele mieszkalne nie były skanalizowane, do cel nie była doprowadzona woda. W celach funkcjonowały kąciki sanitarne oraz przegrody, parawany, zapewniające intymność. Z kubłów sanitarnych osadzeni korzystali załatwiając bieżące potrzeby. W celach znajdowały się pojemniki na wodę do bieżącego korzystania. Na każdej kondygnacji budynku mieszkalnego usytuowane były węzły sanitarne z umywalkami oraz ubikacjami. Osadzeni korzystali z nich w ciągu dnia, byli indywidualnie do nich doprowadzani. Kąpiel osadzonych była realizowana w ogólnej łaźni zgodnie z ustalonym grafikiem. Cele mieszkalne były wyposażone w sprzęt kwaterunkowy zgodnie z obowiązującymi przepisami. Wszyscy osadzeniu mieli zapewnione oddzielne miejsce do spania na łóżkach. Cele miały zapewniony stały dopływ świeżego powietrza oraz jego wymianę. Wyposażone były w środki czystości oraz sprzęt do utrzymania porządków w pomieszczeniach. Osadzonym zapewniano zaopatrzenie w środki higieny, wymianę bielizny, pościeli i odzieży należącej do Aresztu zgodnie z obowiązującymi normami. Osadzeni byli wyposażeni w naczynia i sztućce umożliwiające spożywanie posiłków na miejscu. Cele mieszkalne były wyposażone w instalację elektryczną (oświetlenie, gniazda wtyczkowe). Każda cela mieszkalna posiadała okno. Warunki bytowe osadzonych były zapewnione na podstawowym poziomie, nie były negowane przez <span class="anon-block"> (...)</span>.</p>
      <p>W Areszcie Śledczym w <span class="anon-block">P.</span> przy <span class="anon-block">ul. (...)</span> wszystkie cele mieszkalne mają wyodrębniony (zabudowany) kącik sanitarny (WC, umywalka, prysznic). Cele wyposażona są w wymagany przepisami prawa sprzęt kwaterunkowy. Środki higieny wydawane są w pierwszy dzień każdego miesiąca, w ilościach wynikających z <a href="http://isap.sejm.gov.pl/DetailsServlet?id=WDU20031861820" title="Rozporządzenie Ministra Sprawiedliwości z dnia 17 października 2003 r. w sprawie warunków bytowych osób osadzonych w zakładach karnych i aresztach śledczych - Dz. U. z 2003 r. Nr 186, poz. 1820 ()">Rozporządzenia Ministra Sprawiedliwości z dnia 17 października 2003r. w sprawie warunków bytowych osób osadzonych w zakładach karnych i aresztach śledczych</a> (Dz. U. z 2003r. Nr 186, poz. 1820). We wszystkich celach występuje oświetlenie naturalne (w każdej celi jest okno), cele wyposażone są w oświetlenie sztuczne, tj. oprawę świetlówkową. Okna są w dobrym stanie technicznym. Z uwagi na uwarunkowania architektoniczne budynków zakwaterowania osadzonych w części cel mieszkalnych są zamontowane blendy w oknach. Nie eliminują one dostępu światła dziennego, powodują jedynie jego rozproszenie (zmatowione, mleczne szyby). Zamontowanie blend w oknach spełnia funkcje izolacyjne związane z wykonywanie kary pozbawienia wolności lub tymczasowego aresztowania w warunkach jednostki penitencjarnej.</p>
      
      <p>(dowód: pismo kierownika działu kwatermistrzowskiego Aresztu Śledczego w <span class="anon-block">P.</span> z dnia 13 lutego 2013r. k. 70)</p>
      
      <p>W 1999r. oraz w roku 2002r. było przeprowadzone przez Dyrekcję Aresztu Śledczego w <span class="anon-block">P.</span> oraz przez Okręgowy Inspektorat Służby Więziennej w <span class="anon-block">Ł.</span> postępowanie wyjaśniające dotyczące złożonych przez powoda skarg. W skargach tych powód zarzucał zatajenie w 1993r. przez administrację Aresztu telegramu informującego o śmierci jego matki.</p>
      <p>Postępowania te nie wykazały żadnych nieprawidłowości w funkcjonowaniu jednostki penitencjarnej, ani też nie potwierdziły zarzutów powoda o nie przekazaniu mu telegramu.</p>
      
      <p>(dowód: pismo Okręgowego Inspektora Służby Więziennej z dnia 15 kwietnia 1999r. oraz dnia 30 stycznia 2003r., k. 44, k. 71, pismo Dyrektora Aresztu Śledczego z dnia 13 czerwca 2002r., pismo z dnia 24 stycznia 2003r., k. 45, k. 72)</p>
      
      <p>W okresie osadzenia powoda w Areszcie Śledczym w <span class="anon-block">P.</span> przy <span class="anon-block">ul. (...)</span> przebywał on czasowo w warunkach przeludnienia. W budynku tym brak było kanalizacji i bieżącej wody. Woda dostarczana była do cel w wiaderkach, które osadzeni sami przynosili do swoich cel. Nie było toalet w celach, zamiast tego był kubeł sanitarny, który osadzeni sami musieli wynosić z celi. Na każdej kondygnacji budynku mieszkalnego usytuowane były węzły sanitarne z umywalkami oraz ubikacjami. Trzy razy dziennie każdy z osadzonych mógł skorzystać z łazienki w ustalonych godzinach. Ubikacja znajdowała się metr od umywalek, nie posiadała drzwi tylko ściany boczne.</p>
      <p>Nie było zajęć kulturalno-oświatowych dla osadzonych, nie było świetlicy, osadzeni mogli korzystać z prawa do spaceru. W celach nie było odbiorników radiowych ani telewizorów.</p>
      
      <p>(dowód: zeznania powoda, k. 130, nagranie audio-video, k. 132, min. 00:04:08-00:11:42)</p>
      
      <p>Od 12 sierpnia 2003r. powód pozostaje pod opieką <span class="anon-block"> (...)</span> w <span class="anon-block">R.</span>. Od tego czasu korzystał z wizyt lekarskich kilkakrotnie: 12 sierpnia 2003r., 13 sierpnia 2004r., 30 sierpnia 2004r., 6 kwietnia 2005r., 12 sierpnia 2005r., 3 stycznia 2012r., 21 maja 2013r.</p>
      
      <p>(dowód: kopia dokumentacji lekarskiej z <span class="anon-block"> (...)</span> w <span class="anon-block">R.</span>, k. 137-140)</p>
      
      <p>
<strong>
<!-- -->Sąd Okręgowy zważył, co następuje:</strong>
</p>
      
      <p>Powództwo nie zasługuje na uwzględnienie.</p>
      <p>Powód w toku niniejszego procesu dochodził roszczenia o zasądzenie kwoty 1.500.000 zł tytułem odszkodowania i zadośćuczynienia za naruszenie dóbr osobistych w postaci godności poprzez umieszczenie w przeludnionych celach, braku właściwych warunków sanitarnych, braku dostępu do osoby duchownej, nieudzielania przepustki umożliwiającej uczestnictwo w pogrzebie osoby najbliższej w okresie osadzenia w Areszcie Śledczym w <span class="anon-block">P.</span> przy <span class="anon-block">ul. (...)</span> oraz odszkodowania w kwocie 50.000 zł z tytułu nie doręczenie przez służby <span class="anon-block"> Ośrodka (...)</span> w <span class="anon-block">G.</span> w 1993r. telegramu adresowanego do powoda.</p>
      <p>Podstawę prawna tak skonkretyzowanego roszczenia w zakresie żądania zadośćuczynienia stanowi norma <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 448)">art. 448 k.c.</a> i <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 23;art. 24)">art. 23 i 24 k.c.</a> W takich też ramach prawnych Sąd rozpoznał powyższe żądanie.</p>
      <p>Wprawdzie precyzując stanowisko powoda odnośnie żądania pozwu pełnomocnik powoda wskazała, iż żąda odszkodowania w kwocie 1.550.000 zł na podstawie <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 415)">art. 415 k.c.</a>, <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 417)">art. 417 k.c.</a> w zw. z <a href="http://isap.sejm.gov.pl/DetailsServlet?id=WDU19970900557" title="Ustawa z dnia 6 czerwca 1997 r. - Kodeks karny wykonawczy - Dz. U. z 1997 r. Nr 90, poz. 557 (art. 102)">art. 102 k.k.w.</a> <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 445)">i nast. oraz art. 445 k.c.</a>
</p>
      
      <p>W ocenie Sądu żądania to w żadnym zakresie nie znajduje prawnego ani faktycznego uzasadnienia w realiach niniejszej sprawy. Przede wszystkim powód nie udowodnił aby na skutek bezprawnego i zawinionego działania bądź zaniechania pozwanej jednostki penitencjarnej poniósł jakąkolwiek szkodę. Nie została wykazana przez powoda żadna z przesłanek odpowiedzialności deliktowej określona w <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 415)">art. 415 k.c.</a> czy też 417 <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 ()">k.c.</a>
</p>
      <p>Sąd, zważywszy na zakreślone przez powoda ramy faktyczne żądania i przywołane okoliczności dokonał powyżej analizy zasadności powództwa w świetle zasad dotyczących ochrony dóbr osobistych.</p>
      <p>Zgodnie z przepisem <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 24)">art. 24 k.c.</a> ten, czyje dobro osobiste zostaje zagrożone cudzym działaniem, może żądać zaniechania tego działania, chyba że nie jest ono bezprawne. W razie dokonanego naruszenia może on także żądać, ażeby osoba, która dopuściła się naruszenia, dopełniła czynności potrzebnych do usunięcia jego skutków, w szczególności ażeby złożyła oświadczenie odpowiedniej treści i w odpowiedniej formie. Na zasadach przewidzianych w kodeksie może on również żądać zadośćuczynienia pieniężnego lub zapłaty odpowiedniej sumy pieniężnej na wskazany cel społeczny.</p>
      <p>W świetle natomiast <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 448)">art. 448 k.c.</a> w razie naruszenia dobra osobistego sąd może przyznać temu, czyje dobro osobiste zostało naruszone, odpowiednią sumę pieniężną za doznaną krzywdę.</p>
      <p>Według powyższych przepisów ochrona dóbr osobistych uzależniona jest od spełnienia dwóch przesłanek: zagrożenia lub naruszeni<strong>
<!-- -->a</strong> dóbr osobistych oraz bezprawnego charakteru działania wywołującego wskazany wyżej skutek, przy żądaniu zadośćuczynienia za doznaną wskutek naruszenia dóbr osobistych krzywdę koniecznym jest przy tym wykazanie winy naruszającego.</p>
      <p>Kwestia zagrożenia bądź naruszenia dóbr osobistych powinna być ujmowana na w płaszczyźnie faktycznej i prowadzić do ustalenia, czy dane zachowanie, biorąc pod uwagę przeciętne reakcje ludzkie, mogły obiektywnie stać się podstawą do negatywnych odczuć po stronie pokrzywdzonego.</p>
      <p>Przy ocenie, czy doszło do naruszenia dobra osobistego, decydujące znaczenie nie ma subiektywne odczucie osoby, jej indywidualne wartości uczuć i stanu psychicznego, ale to, jaką reakcję wywołuje naruszenie w społeczeństwie. Należy więc przyjmować koncepcję obiektywną naruszenia dobra osobistego w kontekście całokształtu okoliczności sprawy (por. wyr. SN z 26.10.2001 r., V CKN 195/01, <span class="anon-block">L.</span>).</p>
      <p>Ustawodawca uzależnia udzielenie ochrony dobrom osobistym na podstawie przepisu <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 24;art. 24 § 1)">art. 24 § 1 KC</a> od uznania, że zachowanie prowadzące do zagrożenia (lub naruszenia) dóbr osobistych nosi znamiona bezprawności. Powszechnie przyjmuje się, że bezprawność powinna być traktowana w kategoriach obiektywnej (przedmiotowej) kwalifikacji czynu z punktu widzenia jego zgodności z ustawą i zasadami współżycia społecznego. Działaniem bezprawnym jest działanie sprzeczne z normami prawa lub zasadami współżycia społecznego, a bezprawność wyłącza działanie mające oparcie w przepisach prawa, zgodne z zasadami współżycia społecznego, działanie za zgodą pokrzywdzonego oraz w wykonywaniu prawa podmiotowego (por. wyr. SN z 4.6.2003 r., I CKN 480/01, <span class="anon-block">L.</span>).</p>
      <p>Niewątpliwym ułatwieniem w zakresie dochodzenia odpowiedzialności za zagrożenie (naruszenie dóbr osobistych) jest posłużenie się przez ustawodawcę domniemaniem bezprawności.</p>
      <p>Powód wytoczył powództwo w dniu 8 października 2012r. Pozwany zaś w toku postępowania podniósł zarzut przedawnienia co do roszczeń powoda odnoszących się do okresu osadzenia przed dniem 8 października 2009r. z uwagi na upływ trzyletniego terminu od ewentualnego zdarzenia wyrządzającego szkodę.</p>
      <p>W ocenie Sądu powyższy zarzut zasługuje na uwzględnienie. Do wysuniętego przez powoda roszczenia o zadośćuczynienie z tytułu naruszenia dóbr osobistych znajduje bowiem zastosowanie <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 442(1);art. 442(1) § 1)">art. 442<sup>
<!-- -->1 </sup>§ 1 k.c.</a>, przy czym przepis ten znajduje zastosowanie do stanów powstałych przed dniem wejścia w życie ustawy nowelizującej, tj. przed dniem 10 sierpnia 2007r., które nie uległy przedawnieniu na mocy dotychczasowego przepisu <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 442)">art. 442 k.c.</a> Należy przy tym podkreślić, iż oba przepisy w identyczny sposób regulowały podstawowy termin przedawnienia roszczeń z tytułu czynów niedozwolonych. Z przepisu tego wynika, że roszczenie o naprawienie szkody wyrządzonej czynem niedozwolonym ulega przedawnieniu z upływem trzech lat od dnia, w którym poszkodowany dowiedział się o szkodzie i osobie obowiązanej do jej naprawienia. Przepis ten znajduje także zastosowanie, gdy dana osoba żąda zadośćuczynienia pieniężnego za krzywdę wynikającą z czynu stanowiącego naruszenie dobra osobistego. W <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 24;art. 24 § 1;art. 24 § 1 zd. 3)">art. 24 § 1 zd. 3 k.c.</a> wskazano bowiem, że zadośćuczynienia można dochodzić na zasadach przewidzianych w kodeksie. Podstawą roszczenia o zadośćuczynienie dochodzonego przez powoda w niniejszym procesie nie jest zatem jedynie norma <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 24;art. 24 § 1)">art. 24 § 1 k.c.</a>, ale także <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 445)">art. 445 k.c.</a> i <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 448)">art. 448 k.c.</a> (por. wyrok Sądu Apelacyjnego w Poznaniu z dnia 12 grudnia 2010r., I ACa 952/10).</p>
      <p>Powód wywodzi swoje roszczenie z okoliczności, jakie miały miejsce w momencie osadzenia w pozwanej jednostce penitencjarnej. Wobec powyższego zasadnie wskazuje pozwany, iż powód w momencie osadzenia wiedział, że w jednostkach penitencjarnych, w których przebywał, przetrzymywany jest w jego zdaniem nieodpowiednich warunkach bytowych, uznawał więc, że uszczerbku doznały jego dobra osobiste, musiał także mieć świadomość zarówno zaistnienia krzywdy, jak i podmiotu odpowiedzialnego za taki stan rzeczy.</p>
      <p>Mając powyższe na uwadze Sąd oddalił powództwo co do roszczenia powoda o zadośćuczynienie za doznaną krzywdę w okresie osadzenia przed dniem 8 października 2009r., podzielając w pełni podniesiony przez stronę pozwaną zarzut przedawnienia. Należy przy ty podkreślić, iż powód wywodził swoje roszczenie z faktu osadzenia w Areszcie Śledczym w <span class="anon-block">P.</span> przy <span class="anon-block">ul. (...)</span>. We wskazanym miejscu pozwana jednostka penitencjarna miała siedzibę do dnia 15 października 2003r. Powód, jak wynika z informacji Centralnej Bazy Danych Osób Pozbawionych Wolności, przebywał w tej jednostce w okresach: od dnia 11 lutego 1997r. do dnia 16 grudnia 1997r., od dnia 6 marca 2000r. do dnia 24 listopada 2000r., od dnia 7 lutego 2001r. do dnia 11 kwietnia 2001r., od dnia 8 marca 2002r. do dnia 19 marca 2002r., od dnia 30 kwietnia 2003r. do dnia 10 maja 2003r., od dnia 13 września 2003r. do 15 października 2003r.</p>
      <p>W świetle przytoczonej powyżej argumentacji nie ulega wątpliwości, iż roszczenie powoda uległo przedawnieniu. Sąd nie znalazł przy tym żadnych podstaw faktycznych ani prawnych do nieuwzględnienia zarzutu przedawnienia a oparciu o normę <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 5)">art. 5 k.c.</a> Podnosząc powyższy zarzut pełnomocnik powoda nie przedstawił żadnego uzasadnienia, nie przywoła żadnych okoliczności, które uzasadniałyby nie uwzględnienie zarzutu przedawnienia z powołaniem się na zasady współżycia społecznego.</p>
      
      <p>Nie znajduje także żadnego prawnego ani faktycznego uzasadnienia żądanie zasądzenia na rzecz powoda kwoty 50.000 zł tytułem odszkodowania za nie doręczenie przez służby <span class="anon-block"> Ośrodka (...)</span> w <span class="anon-block">G.</span> w 1993r. telegramu adresowanego do powoda zawierającego informację o śmierci matki. Zważywszy na okres, w którym zdarzenie to rzekomo miało miejsce, należy uznać za zasadny zarzut przedawnienia podniesiony przez stronę pozwaną. Znajduje on prawne uzasadnienie w regulacji <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 442)">art. 442 k.c.</a> w brzmieniu obowiązującym przed nowelizacją wprowadzoną ustawą z dnia 16 lutego 2007r. Należy przy tym podkreślić, iż obowiązujący obecnie <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 442(1);art. 442(1) § 1)">art. 442<sup>
<!-- -->1 </sup>§ 1 k.c.</a> znajduje zastosowanie do stanów powstałych przed dniem wejścia w życie ustawy nowelizującej, tj. przed dniem 10 sierpnia 2007r., które nie uległy przedawnieniu na mocy dotychczasowego przepisu <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 442)">art. 442 k.c.</a> Należy przy tym podkreślić, iż oba przepisy w identyczny sposób regulowały podstawowy termin przedawnienia roszczeń z tytułu czynów niedozwolonych. Z przepisu tego wynika, że roszczenie o naprawienie szkody wyrządzonej czynem niedozwolonym ulega przedawnieniu z upływem trzech lat od dnia, w którym poszkodowany dowiedział się o szkodzie i osobie obowiązanej do jej naprawienia.</p>
      <p>Należy ponadto podkreślić, iż powód w żadnym zakresie nie wykazał w toku niniejszego postępowania, aby fakt na który się powołuje, tj. rzekome nie doręczenie korespondencji, rzeczywiście miał miejsce, tym bardziej, gdy w świetle informacji przedstawionych przez stronę pozwaną prowadzone dwukrotnie przez Dyrekcja Aresztu postępowanie wyjaśniające w tej sprawie, nie potwierdziło okoliczności przywoływanych przez powoda. Zgodnie zaś z zasadą ciężaru dowodu wyrażoną w <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 6)">art. 6 k.c.</a>, ciężar udowodnienia faktu spoczywa na osobie, która z faktu tego wywodzi skutki prawne. Powód, poza gołosłownymi twierdzeniami, nie przedstawił żadnych dowodów, na poparcie swoich twierdzeń.</p>
      <p>Sąd oddalił wniosek dowodowy pełnomocnika powoda odnośnie dopuszczenia dowodu z opinii biegłego z zakresu psychiatrii na okoliczność ustalenia uszczerbku na zdrowiu powoda w następstwie warunków panujących w Areszcie Śledczym w <span class="anon-block">P.</span> przy <span class="anon-block">ul. (...)</span> oraz ustalenia czy leczenie psychiatryczne powoda ma związek z pobytem w tejże jednostce penitencjarnej. W ocenie Sądu zważywszy na fakt, iż w okresie od sierpnia 2003r. powód zaledwie kilkakrotnie korzystał z porad psychiatry, oraz mając na uwadze fakt, iż powód przebywał w warunkach izolacji przez znaczący okres od 1981r., przebywając w różnych jednostkach penitencjarnych, przeprowadzenie tego dowodu nie posłużyłoby do wyjaśnienia okoliczności, czy powód doznał uszczerbku na zdrowiu w następstwie warunków panujących w Areszcie Śledczym w <span class="anon-block">P.</span> przy <span class="anon-block">ul. (...)</span> oraz ustalenia czy leczenie psychiatryczne powoda ma związek z pobytem w tejże jednostce penitencjarnej.</p>
      <p>Mając na uwadze wszystkie opisane powyżej okoliczności Sąd oddalił powództwo, jako nie znajdujące prawnego ani faktycznego uzasadnienia.</p>
      
      <p>Na podstawie 8<a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 102)">art. 102 k.p.c.</a> Sąd nie obciążył powoda obowiązkiem zwrotu kosztów procesu na rzecz strony pozwanej reprezentowanej przez Radcę Prokuratorii Generalnej Skarbu Państwa. Sąd miał przy tym na uwadze sytuację materialną i osobistą powoda, fakt, iż nie uzyskuje on żadnych dochodów, obecnie jest bowiem osadzony w zakładzie karnym.</p>
      
      <p>Na podstawie <a href="http://isap.sejm.gov.pl/DetailsServlet?id=WDU20021631348" title="Rozporządzenie Ministra Sprawiedliwości z dnia 28 września 2002 r. w sprawie opłat za czynności adwokackie oraz ponoszenia przez Skarb Państwa kosztów nieopłaconej pomocy prawnej udzielonej z urzędu - Dz. U. z 2002 r. Nr 163, poz. 1348 (§ 19)">§ 19</a> w związku z <a href="http://isap.sejm.gov.pl/DetailsServlet?id=WDU20021631348" title="Rozporządzenie Ministra Sprawiedliwości z dnia 28 września 2002 r. w sprawie opłat za czynności adwokackie oraz ponoszenia przez Skarb Państwa kosztów nieopłaconej pomocy prawnej udzielonej z urzędu - Dz. U. z 2002 r. Nr 163, poz. 1348 (§ 11;§ 11 pkt. 25)">§ 11 pkt 25 Rozporządzenia Ministra Sprawiedliwości z dnia 28 września 2002r. w sprawie opłat za czynności adwokackie oraz ponoszenia przez Skarb Państwa kosztów nieopłaconej pomocy prawnej udzielonej z urzędu</a> (Dz. U Nr 163, poz. 1348 ze zm.) Sąd przyznał pełnomocnikowi powoda ustanowionemu z urzędu wynagrodzenie z tytułu nieopłaconej pomocy prawnej udzielonej powodowi.</p>
    </div>
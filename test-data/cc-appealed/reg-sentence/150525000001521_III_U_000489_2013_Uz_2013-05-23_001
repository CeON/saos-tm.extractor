<p>
<strong>
<!-- -->Sygn. akt:</strong> III U 489/13</p>
    
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 23 maja 2013 r.</p>
      
      <p>
        <strong>
<!-- -->Sąd Okręgowy w Ostrołęce III Wydział Pracy i Ubezpieczeń Społecznych - w składzie:</strong>
</p>
      
      <table>
        <colgroup>
          <col width="169"/>
          <col width="547"/>
        </colgroup>
        <tr>
          <td>
            <p>Przewodniczący:</p>
          </td>
          <td>
            <p>SSR del. do SO Monika Obrębska</p>
          </td>
        </tr>
        <tr>
          <td>
            
          </td>
          <td>
            
          </td>
        </tr>
        <tr>
          <td>
            <p>Protokolant:</p>
          </td>
          <td>
            <p>starszy sekretarz sądowy Małgorzata Bednarek</p>
          </td>
        </tr>
      </table>
      
      <p>po rozpoznaniu na rozprawie w dniu 23 maja 2013 r. w <span class="anon-block">O.</span>
</p>
      <p>
<strong>
<!-- -->sprawy z odwołania</strong> <span class="anon-block">W. B. (1)</span>
</p>
      <p>
<strong>
<!-- -->przeciwko </strong>Prezesowi Kasy Rolniczego Ubezpieczenia Społecznego</p>
      <p>
<strong>
<!-- -->o</strong> prawo do emerytury rolniczej</p>
      <p>
<strong>
<!-- -->na skutek odwołania</strong> <span class="anon-block">W. B. (1)</span>
</p>
      <p>
<strong>
<!-- -->od decyzji</strong> Prezesa Kasy Rolniczego Ubezpieczenia Społecznego</p>
      <p>
<strong>
<!-- -->z dnia</strong> 06.02.2013r. <strong>
<!-- -->znak</strong> <span class="anon-block"> (...)</span>-2/20</p>
      
      <p>
        <strong>
<!-- -->orzeka:</strong>
</p>
      
      <p>oddala odwołanie</p>
    </div>
    <div>
      <h2>UZASADNIENIE</h2>
      <p>Decyzją z dnia 06.02.2013r. Prezes Kasy Rolniczego Ubezpieczenia Społecznego Ubezpieczeń Społecznych odmówił <span class="anon-block">W. B. (1)</span>prawa do emerytury rolniczej podnosząc, że ubezpieczona nie podlegała przez co najmniej 30 lat ubezpieczeniu, a udowodniła jedynie 22 lata, 7 miesięcy i 16 dni podlegania ubezpieczeniu.</p>
      
      <p>Decyzję powyższą zaskarżył pełnomocnik <span class="anon-block">W. B. (1)</span>, wnosząc od niej odwołanie. W uzasadnieniu odwołania wskazał, że organ rentowy w przedmiotowej sprawie całkowicie pominął i nie uwzględnił <span class="anon-block">W. B. (1)</span> okresu podlegania ubezpieczeniu emerytalno - rentowemu tj. jej pracy w <span class="anon-block"> Spółdzielni Pracy (...)</span> w <span class="anon-block">O.</span> w okresie od 17.07.1975r. do 29.02.1992r.</p>
      
      <p>Organ rentowy wniósł o oddalenie odwołania podnosząc, że wnioskodawczyni udowodniła okresy ubezpieczenia rolniczego od 19.11.1973r. do 16.07.1975r. i od 18.02.1992r. do 05.02.2013r. tj. łącznie 22 lata, 7 miesięcy i 16 dni.</p>
      
      <p>
<strong>
<!-- -->Sąd Okręgowy – Sąd Pracy i Ubezpieczeń Społecznych w Ostrołęce ustalił i zważył co następuje:</strong>
</p>
      
      <p>Odwołanie jest niezasadne i nie zasługuje na uwzględnienie.</p>
      
      <p>Zgodnie z <a href="http://isap.sejm.gov.pl/DetailsServlet?id=WDU19910070024" title="Ustawa z dnia 20 grudnia 1990 r. o ubezpieczeniu społecznym rolników - Dz. U. z 1991 r. Nr 7, poz. 24 (art. 19;art. 19 ust. 1)">art. 19 ust. 1. ustawy z dnia 20.12.1990r. o ubezpieczeniu społecznym rolników</a> (Dz.U. Nr 50 z 2008r, poz. 291 z późn. zm.) emerytura rolnicza przysługuje ubezpieczonemu, który spełnia łącznie następujące warunki:</p>
      <p>1)osiągnął wiek emerytalny określony w ust. 1a i 1b;</p>
      <p>2)podlegał ubezpieczeniu emerytalno-rentowemu przez okres co najmniej 25 lat, z uwzględnieniem art. 20</p>
      <p>Zgodnie z art. 19 ust. 1a pkt 1 wiek emerytalny dla kobiet urodzonych w okresie do dnia 31 grudnia 1952 r. wynosi co najmniej 60 lat;</p>
      <p>Zgodnie z art. 19 ust. 2 emerytura rolnicza przysługuje także ubezpieczonemu rolnikowi, który spełnia łącznie następujące warunki:</p>
      <p>1) osiągnął wiek 55 lat, jeśli jest kobietą;</p>
      <p>2) podlegał ubezpieczeniu emerytalno-rentowemu przez okres co najmniej 30 lat;</p>
      <p>3)zaprzestał prowadzenia działalności rolniczej.</p>
      <p>Zgodnie z ust 2a przepis ust. 2 stosuje się do rolnika, który do dnia 31 grudnia 2017 r. spełnił warunki, o których mowa w ust. 2.</p>
      <p>Zgodnie z <a href="http://isap.sejm.gov.pl/DetailsServlet?id=WDU19910070024" title="Ustawa z dnia 20 grudnia 1990 r. o ubezpieczeniu społecznym rolników - Dz. U. z 1991 r. Nr 7, poz. 24 (art. 20)">art. 20</a>. <a href="http://isap.sejm.gov.pl/DetailsServlet?id=WDU19910070024" title="Ustawa z dnia 20 grudnia 1990 r. o ubezpieczeniu społecznym rolników - Dz. U. z 1991 r. Nr 7, poz. 24 (ust. 1)">ust. 1 ustawy o ubezpieczeniu społecznym rolników</a> do okresów ubezpieczenia wymaganych zgodnie z <a href="http://isap.sejm.gov.pl/DetailsServlet?id=WDU19910070024" title="Ustawa z dnia 20 grudnia 1990 r. o ubezpieczeniu społecznym rolników - Dz. U. z 1991 r. Nr 7, poz. 24 (art. 19;art. 19 ust. 1;art. 19 ust. 1 pkt. 2;art. 19 ust. 2;art. 19 ust. 2 pkt. 2)">art. 19 ust. 1 pkt 2 i ust. 2 pkt 2</a> zalicza się okresy:</p>
      <p>1)podlegania ubezpieczeniu społecznemu rolników indywidualnych i członków ich rodzin w latach 1983-1990;</p>
      <p>2)prowadzenia gospodarstwa rolnego lub pracy w gospodarstwie rolnym, po ukończeniu 16 roku życia, przed dniem 1 stycznia 1983 r.;</p>
      <p>3) <span class="underline">
<!-- -->od których zależy prawo do emerytury zgodnie z przepisami emerytalnymi.</span>
</p>
      <p>Zgodnie z ust. 2 art. 20 do okresów, o których mowa w ust. 1, nie zalicza się do okresów ubezpieczenia, jeżeli zostały one zaliczone do okresów, od których zależy prawo do emerytury lub renty na podstawie odrębnych przepisów.</p>
      <p>Zgodnie ust. 3 art. 20 <span class="underline">
<!-- -->przepisu ust. 1 pkt 3 nie stosuje się do osób urodzonych po dniu 31 grudnia 1948 r.</span>
</p>
      
      <p>W przedmiotowej sprawie poza sporem pozostawało, że ubezpieczona <span class="anon-block">W. B. (2)</span>podlegała od 19.11.1973r. do 16.07.1975r. i od 18.02.1992r. do 05.02.2013r. ubezpieczeniu społecznemu rolników. Sporne pozostawało natomiast czy do okresów wymaganych do emerytury rolniczej można zaliczyć odwołującej okresy zatrudnienia poza rolnictwem. W przekonaniu Sądu Okręgowego odpowiedź na tak postawione pytanie musi być negatywna. Na niemożność zaliczenia do okresów wymaganych do emerytury rolniczej okresów podlegania ubezpieczeniu społecznemu w systemie powszechnym, wskazuje bowiem jednoznacznie treść cyt. wyżej <a href="http://isap.sejm.gov.pl/DetailsServlet?id=WDU19910070024" title="Ustawa z dnia 20 grudnia 1990 r. o ubezpieczeniu społecznym rolników - Dz. U. z 1991 r. Nr 7, poz. 24 (art. 20;art. 20 ust. 3)">art. 20 ust. 3 ustawy o ubezpieczeniu społecznym rolników</a>. <span class="anon-block">W. B. (1)</span>urodziła się <span class="anon-block">(...)</span> a więc po dniu 31.12.1948r., o którym mowa w omawianym przepisie, wobec czego ma on w przedmiotowej sprawie zastosowanie.</p>
      <p>W omawianej kwestii wypowiedział się również Sąd Najwyższy w wyroku z dnia  9.03.2011 r., w sprawie III UK 83/10, OSNP 2012/7-8/99, w którym Sąd Najwyższy jednoznacznie stwierdził, że urodzonym po 31 grudnia 1948 r. nie zalicza się do okresów wymaganych do emerytury rolniczej okresów podlegania ubezpieczeniu społecznemu w systemie powszechnym. W wyroku tym Sąd Najwyższy stwierdził ponadto, że zasada równości z <a href="http://isap.sejm.gov.pl/DetailsServlet?id=WDU19970780483" title="Konstytucja Rzeczypospolitej Polskiej z dnia 2 kwietnia 1997 r. - Dz. U. z 1997 r. Nr 78, poz. 483 (art. 32;art. 32 ust. 1)">art. 32 ust. 1 Konstytucji RP</a> nie stanowi podstawy do znoszenia zróżnicowania ubezpieczonych w systemie rolniczym i powszechnym, gdyż sytuacje te są porównywalne. Zdaniem Sądu Najwyższego wprowadzenie rozwiązania z <a href="http://isap.sejm.gov.pl/DetailsServlet?id=WDU19910070024" title="Ustawa z dnia 20 grudnia 1990 r. o ubezpieczeniu społecznym rolników - Dz. U. z 1991 r. Nr 7, poz. 24 (art. 20;art. 20 ust. 3)">art. 20 ust. 3 ustawy o ubezpieczeniu społecznym rolników</a> realizuje nie tylko odrębność ubezpieczenia społecznego rolników ale jednocześnie porządkuje relacje między systemem powszechnym i rolniczym. Powyższe poglądy Sądu Najwyższego Sąd rozpoznający przedmiotową sprawę w pełni podziela i aprobuje.</p>
      <p>Biorąc pod uwagę powyższe Sąd uznał, że brak jest podstaw prawnych do zaliczenia odwołującej do okresów wymaganych do emerytury rolniczej okresu zatrudnienia poza rolnictwem, w <span class="anon-block"> Spółdzielni Pracy (...)</span> w <span class="anon-block">O.</span> od dnia 17.07.1975r. do 29.02.1992r., o co wnosiła w odwołaniu.</p>
      <p>Dlatego też, mając na uwadze wszystkie powyższe okoliczności, Sąd Okręgowy uznał, że <span class="anon-block">W. B. (1)</span> nie przysługuje prawo do emerytury rolniczej, gdyż nie udokumentowała ona co najmniej 30-letniego okresu ubezpieczenia emerytalno–rentowego, wymaganego do przyznania wnioskowanego świadczenia. W związku z tym, działając na zasadzie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 477(14);art. 477(14) § 1)">art. 477<sup>
<!-- -->14 </sup>§ 1 k.p.c.</a>, Sąd oddalił odwołanie od decyzji Prezesa KRUS z dnia 06.02.2013r., gdyż jest ona właściwa i odpowiada prawu.</p>
    </div>
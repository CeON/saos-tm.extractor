<p>
      <strong>
<!-- -->
        <span class="underline">
<!-- -->Sygn. akt VU 792/13</span>
      </strong>
</p>
    
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 25 czerwca 2013 roku</p>
      
      <p>
    <strong>
<!-- -->
      Sąd Okręgowy – V Wydział Pracy i Ubezpieczeń Społecznych w Legnicy
    </strong>
  </p>
      
      <p>w składzie:</p>
      
      <p>
<strong>
<!-- -->Przewodniczący: SSO Krzysztof Główczyński</strong>
</p>
      
      <p>
<strong>
<!-- -->Protokolant</strong>: Magdalena Pańków</p>
      
      <p>
        <strong>
<!-- -->
          <span class="underline">
<!-- -->po rozpoznaniu w dniu 25 czerwca 2013 roku w Legnicy</span>
        </strong>
</p>
      
      <p>
<strong>
<!-- -->sprawy z wniosku</strong> <span class="anon-block">W. K.</span>
</p>
      
      <p>
<strong>
<!-- -->przeciwko</strong> Prezesowi Kasy Rolniczego Ubezpieczenia Społecznego w <span class="anon-block">W.</span>
</p>
      
      <p>o wypłatę renty rolniczej w pełnej wysokości</p>
      
      <p>
<strong>
<!-- -->na skutek odwołania</strong> <span class="anon-block">W. K.</span>
</p>
      
      <p>
    <strong>
<!-- -->
      
      od decyzji</strong> Prezesa Kasy Rolniczego Ubezpieczenia Społecznego w<span class="anon-block">W.</span>
  </p>
      
      <p>
<strong>
<!-- -->z dnia</strong> 16 kwietnia 2013 roku</p>
      
      <p>
    <strong>
<!-- -->
    
      znak</strong> <span class="anon-block">(...)</span>
</p>
      
      <p>
    <strong>
<!-- -->
      
    
    
      zmienia decyzję Prezesa Kasy Rolniczego Ubezpieczenia Społecznego w <span class="anon-block">W.</span> z dnia 16 kwietnia 2013 roku, znak <span class="anon-block">(...)</span>w ten sposób, że przyznaje <span class="anon-block">W. K.</span> prawo do wypłaty renty rolniczej w pełnej wysokości. </strong>
  </p>
      <p>Sygn. akt VU 792/13</p>
    </div>
    <div>
      <h2>UZASADNIENIE</h2>
      <p>Powołując się na przepis <a href="http://isap.sejm.gov.pl/DetailsServlet?id=WDU19910070024" title="Ustawa z dnia 20 grudnia 1990 r. o ubezpieczeniu społecznym rolników - Dz. U. z 1991 r. Nr 7, poz. 24 (art. 28;art. 28 ust. 4;art. 28 ust. 4 pkt. 4)">art. 28 ust. 4 pkt 4 ustawy z dnia 20 grudnia 1990 r. o ubezpieczeniu społecznym rolników</a> Prezes Kasy Rolniczego Ubezpieczenia Społecznego decyzją z dnia 16 kwietnia 2013 r. odmówił wypłaty <span class="anon-block">W. K.</span> świadczenia w pełnej wysokości. W uzasadnieniu wskazał, iż według umowy dzierżawy z dnia 17 marca 2003 r., przedłużonej aneksem z dnia 21 marca 2013 r. wnioskodawca jest współwłaścicielem do ¼ w działce nr <span class="anon-block">(...)</span> gruntów o powierzchni 0,68 ha fizycznych, tj. 1,12 ha przeliczeniowych i przez to jest według obowiązującej wykładni prawa, współwłaścicielem gruntów przekraczających 1 ha fizyczny i przeliczeniowy. Nie ma zatem podstaw prawnych do uznania, że został spełniony warunek zaprzestania prowadzenia działalności rolniczej.</p>
      <p>W odwołaniu od powyższej decyzji <span class="anon-block">W. K.</span> wskazał, że zgodnie z <a href="http://isap.sejm.gov.pl/DetailsServlet?id=WDU19910070024" title="Ustawa z dnia 20 grudnia 1990 r. o ubezpieczeniu społecznym rolników - Dz. U. z 1991 r. Nr 7, poz. 24 ()">ustawą o ubezpieczeniu społecznym rolników</a> zaprzestał prowadzenia działalności rolniczej i spełnia wszystkie warunki zawarte w <a href="http://isap.sejm.gov.pl/DetailsServlet?id=WDU19910070024" title="Ustawa z dnia 20 grudnia 1990 r. o ubezpieczeniu społecznym rolników - Dz. U. z 1991 r. Nr 7, poz. 24 (art. 28;art. 28 ust. 4;art. 28 ust. 4 pkt. 4)">art. 28 ust. 4 pkt 4</a>, gdyż według obowiązującej wykładni prawa posiada w faktycznym władaniu działkę rolna poniżej 1 ha fizycznego i przeliczeniowego. Na tej podstawie wnioskodawca wniósł o przyznanie prawa do świadczenia w pełnej wysokości. W uzasadnieniu ubezpieczony podał, że działka nr <span class="anon-block">(...)</span> jest działką siedliskową, na której znajduje się budynek mieszkalny w raz z budynkami gospodarczymi, której współwłaścicielem jest do ¼. Chociaż cała działka ma powierzchnię 0,68 ha fizycznych (1,12 ha przeliczeniowych), faktycznie jest posiadaczem tylko jej części o pow. 0,17 ha fizycznych (0,28 ha przeliczeniowych), za którą płaci podatek rolny.</p>
      
      <p>Prezes Kasy Rolniczego Ubezpieczenia Społecznego wniósł o oddalenie odwołania gdyż wnioskodawca pozostawił działkę o pow. 1,012 ha przeliczeniowych, będącą gospodarstwem rolnym <a href="http://isap.sejm.gov.pl/DetailsServlet?id=WDU19840520268" title="Ustawa z dnia 15 listopada 1984 r. o podatku rolnym - Dz. U. z 1984 r. Nr 52, poz. 268 ()">ustawy o podatku rolnym</a>. Zgodnie z tą ustawą grunty pod budynkami określa się również jako gospodarstwo rolne w rozumieniu <a href="http://isap.sejm.gov.pl/DetailsServlet?id=WDU19840520268" title="Ustawa z dnia 15 listopada 1984 r. o podatku rolnym - Dz. U. z 1984 r. Nr 52, poz. 268 ()">ustawy o podatku rolnym</a>, gdy obszar gruntów przekracza powierzchnię 1 ha lub 1 ha przeliczeniowego.</p>
      
      <p>
<strong>
<!-- -->Sąd ustalił następujący stan faktyczny.</strong>
</p>
      
      <p>
    <span class="anon-block">W. K.</span> jest uprawniony do pobierania renty rolniczej z tytułu niezdolności do pracy, do 2015 r. Aneksem z dnia 21 marca 2013 r. do umowy z dnia z dnia 21 marca 2013 r. wnioskodawca przedłużył umowę dzierżawy gruntów położonych w <span class="anon-block">G.</span> na kolejne 10 lat, od 02 kwietnia 2013 r. do 01 kwietnia 2023 r. W jego użytkowaniu oraz sąsiadów pozostała działka siedliskowa nr <span class="anon-block">(...)</span> o powierzchni 0,68 ha fizyczne, tj. 1,12 ha przeliczeniowe, której wraz z sąsiadami jest współwłaścicielem, z udziałem ¼. Na tej nieruchomości znajdują się budynki mieszkalne i gospodarcze. <span class="anon-block">W. K.</span> nie prowadzi na tej nieruchomości żadnej działalności rolniczej, szczególnie w zakresie produkcji roślinnej, zwierzęcej, ogrodniczej i sadowniczej, pszczelarskiej i rybnej.</p>
      
      <p>
<em>
<!-- -->(niesporne) </em>
</p>
      
      <p>
<strong>
<!-- -->Sąd zważył co następuje:</strong>
</p>
      
      <p>Odwołanie zasługuje na uwzględnienie.</p>
      <p>Jak wynika z uzasadnienia zaskarżonej decyzji oraz z odpowiedzi na odwołanie podstawę odmowy wypłaty świadczenia w pełnej wysokości stanowi przepis <a href="http://isap.sejm.gov.pl/DetailsServlet?id=WDU19910070024" title="Ustawa z dnia 20 grudnia 1990 r. o ubezpieczeniu społecznym rolników - Dz. U. z 1991 r. Nr 7, poz. 24 (art. 28;art. 28 ust. 4)">art. 28 ust. 4 ustawy o ubezpieczeniu społecznym rolników</a>. Będąc bowiem współwłaścicielem gospodarstwa rolnego powyżej 1 ha <span class="anon-block">W. K.</span> nie zaprzestał prowadzenia gospodarstwa rolnego.</p>
      <p>Wykładni wymienionego wyżej przepisu dokonał w uchwale z dnia 06 maja 2004 r., sygn. akt II UZP 5/04 Sąd Najwyższy (OSNP 2004/22/389) wskazując, że wypłata części uzupełniającej świadczenia rolnika, który będąc właścicielem lub posiadaczem gospodarstwa rolnego faktycznie nie prowadzi w nim działalności rolniczej, w rozumieniu <a href="http://isap.sejm.gov.pl/DetailsServlet?id=WDU19910070024" title="Ustawa z dnia 20 grudnia 1990 r. o ubezpieczeniu społecznym rolników - Dz. U. z 1991 r. Nr 7, poz. 24 (art. 6;art. 6 pkt. 3)">art. 6 pkt 3 ustawy z dnia 20 grudnia 1990 r. o ubezpieczeniu społecznym rolników</a> (jednolity tekst: Dz. U. z 1998 r. Nr 7, poz. 25 ze zm.) nie ulega zawieszeniu na podstawie art. 28 ust. 1 i 3 w związku z ust. 4 tej ustawy. Ponadto w wyroku z dnia 06 października 2009 r., II UK 46/09 (LEX nr 583814) Sąd Najwyższy wskazał, że własność lub posiadanie gospodarstwa rolnego, które obecnie pozostają poza sferą stosunku ubezpieczenia społecznego rolników i są prawnie obojętne przy objęciu ubezpieczeniem, nie mogą mieć także wpływu na wysokość pobieranych świadczeń. Uzyskanie możliwości pobierania pełnego świadczenia może zależeć tylko (i zależy) od zaprzestania działalności rolniczej, zatem właściciele gruntów innych niż wymienione w art. 28 ust. 4 pkt 1 – 7 ustawy z 1990 r. o ubezpieczeniu społecznym rolników mogą dowodzić, że nie są już rolnikami, gdyż nie prowadzą na nich działalności rolniczej. Sąd w pełni podziela powyższe poglądy, podobnie jak i pogląd Sądu Apelacyjnego w Warszawie, wyrażony w wyroku z dnia 17 czerwca 2009 r., III AUa 255/09 (OSA 2012/1/110-115), iż przepis <a href="http://isap.sejm.gov.pl/DetailsServlet?id=WDU19910070024" title="Ustawa z dnia 20 grudnia 1990 r. o ubezpieczeniu społecznym rolników - Dz. U. z 1991 r. Nr 7, poz. 24 (art. 28;art. 28 ust. 4)">art. 28 ust. 4 ustawy z dnia 20 grudnia 1990 r. o ubezpieczeniu społecznym rolników</a> (Dz. U. z 2008 r. Nr 50, poz. 291 ze zm.) należy interpretować zgodnie z art. 6 pkt 1 i 3 tej ustawy, w którym podmiotem ubezpieczenia nie jest właściciel lub posiadacz gospodarstwa rolnego lecz wyłącznie osoba prowadząca działalność rolniczą w posiadanym gospodarstwie rolnym.</p>
      <p>Zgodnie z <a href="http://isap.sejm.gov.pl/DetailsServlet?id=WDU19910070024" title="Ustawa z dnia 20 grudnia 1990 r. o ubezpieczeniu społecznym rolników - Dz. U. z 1991 r. Nr 7, poz. 24 (art. 28;art. 28 ust. 1)">art. 28 ust. 1 ustawy o ubezpieczeniu społecznym rolników</a> wypłata emerytury lub renty rolniczej ulega częściowemu zawieszeniu na zasadach określonych w ust. 2 – 8, jeżeli emeryt lub rencista prowadzi działalność rolniczą. Jedyną zatem i wyłączną przyczyną częściowego zawieszenia wypłaty renty rolniczej jest prowadzenie przez emeryta lub rencistę działalności rolniczej. Pojęcie działalności rolniczej definiuje <a href="http://isap.sejm.gov.pl/DetailsServlet?id=WDU19910070024" title="Ustawa z dnia 20 grudnia 1990 r. o ubezpieczeniu społecznym rolników - Dz. U. z 1991 r. Nr 7, poz. 24 (art. 6;art. 6 pkt. 3)">art. 6 pkt 3</a> omawianej ustawy; przez taką działalność rozumie się działalność w zakresie produkcji roślinnej lub zwierzęcej, w tym ogrodniczej, sadowniczej, pszczelarskiej i rybnej. Odnosząc powyższe, w tym zbieżne we wnioskach stanowisko Sądów Najwyższego i Apelacyjnego, do ustalonych w sprawie faktów należy stwierdzić, że w świetle niekwestionowanego wyjaśnienia wnioskodawcy, nie prowadzi on działalności rolniczej w rozumieniu <a href="http://isap.sejm.gov.pl/DetailsServlet?id=WDU19910070024" title="Ustawa z dnia 20 grudnia 1990 r. o ubezpieczeniu społecznym rolników - Dz. U. z 1991 r. Nr 7, poz. 24 (art. 6;art. 6 pkt. 3)">art. 6 pkt 3 ustawy o ubezpieczeniu społecznym rolników</a>. Wyjaśnienie to jest tym bardziej wiarygodne, że ubezpieczony jest współwłaścicielem zabudowanej działki siedliskowej.</p>
      <p>Mając powyższe na uwadze, Sąd na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 477(14);art. 477(14) § 2)">art. 477<sup>
<!-- -->14 </sup>par. 2 k.p.c.</a> uwzględniając uzasadnione odwołanie, w sentencji wyroku zmienił zaskarżoną decyzję i orzekł co do istoty sprawy.</p>
    </div>
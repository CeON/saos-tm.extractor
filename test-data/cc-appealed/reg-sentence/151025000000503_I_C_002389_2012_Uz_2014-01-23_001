<div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>
        <strong>
<!-- --> Dnia 23 stycznia 2014r. </strong>
</p>
      
      <p>Sąd Okręgowy w Toruniu, Wydział I Cywilny,</p>
      
      <p>w składzie następującym:</p>
      
      <p>Przewodniczący: SSO Andrzej Westphal ,</p>
      
      <p>Protokolant: sekr. sąd Marlena Ossowska</p>
      
      <p>po rozpoznaniu w dniu: 23 stycznia 2014r. w <span class="anon-block">T.</span>
</p>
      
      <p>sprawy z powództwa: <span class="anon-block">W. W.</span>
</p>
      
      <p>przeciwko: Skarbowi Państwa – Prokuraturze Rejonowej w <span class="anon-block">R.</span> ,</p>
      
      <p>o zapłatę ,</p>
      
      
        
        <p>I. 
        oddala powództwo ,</p>
      
      
        
        <p>II. 
        zasądza od powoda <span class="anon-block">W. W.</span> na rzecz Prokuratorii Generalnej Skarbu Państwa w <span class="anon-block">W.</span> kwotę 7.200,00 zł. [ siedem tysięcy dwieście] z tytułu zwrotu kosztów procesu .</p>
      
      
      <p>Sygn. akt I C 2389 / 12</p>
    </div>
    <div>
      <h2>UZASADNIENIE</h2>
      <p>Powód <span class="anon-block">W. W.</span> wniósł pozew przeciwko Skarbowi Państwa – Prokuraturze Rejonowej w <span class="anon-block">R.</span> w którym domagał się zasądzenia kwoty 377.732,66 zł. W jego uzasadnieniu wyjaśnił ,że jest komornikiem . W grudniu 2007r. pozwana Prokuratura skierowała przeciwko niemu akt oskarżenia . W następstwie tej czynności decyzją z dnia 20.02.2008r. Minister Sprawiedliwości zawiesił powoda w czynnościach .Wyrokiem z dnia 13.05.2010r. powód został uniewinniony , a zarządzeniem z dnia 25.05.2010r. – przywrócony do pracy . Na żądanie pozwu składały się zarobki utracone przez powoda w okresie jego zawieszenia w czynnościach komornika . W piśmie z dnia 16.01.2014r. powód rozszerzyło żądanie do kwoty 387.358,95 zł. [ k. 209 ].</p>
      <p>Pozwany Skarb Państwa wnosił o oddalenie powództwa [ k. 94 – 98 ].</p>
      
      <p>
        <strong>
<!-- -->Sąd ustalił, co następuje :</strong>
</p>
      
      <p>W dniu 9 listopada 2005r. do Prokuratury Rejonowej we <span class="anon-block">W. (1)</span> wpłynęło zawiadomienie pani <span class="anon-block">J. P.</span> o popełnieniu przestępstwa przez Komornika Sądowego <span class="anon-block">(...)</span>przy Sądzie Rejonowym we <span class="anon-block">W. (1)</span> <span class="anon-block">W. W.</span> polegającego na tym , że w sprawie <span class="anon-block">(...)</span>w okresie od 1998r. do 05.08.2004r. prowadził bezprawną egzekucję wobec zgłaszającej i jej męża <span class="anon-block">A. P.</span> „bo nie zaopatrzoną w tytuł wykonawczy i klauzulę wykonalności” . W zawiadomieniu wyjaśniono , że podstawą prowadzenia egzekucji był bankowy tytuł wykonawczy , który nie był zaopatrzony w klauzulę wykonalności . Poza tym, egzekucja była też prowadzona na rzecz wierzycieli <span class="anon-block">J. R.</span> i <span class="anon-block">M. K.</span> na podstawie umowy sprzedaży wierzytelności , mimo że nigdy nie dysponowali oni prawomocnym tytułem wykonawczym.</p>
      <p>dowód : akta II K 95 / 08 k.1 „a” - 4 ,</p>
      <p>W okresie od 10.11.2005r. do 30.11.2005r. sędzia Sądu Okręgowego we<span class="anon-block">W. (1)</span> <span class="anon-block">M. W.</span> przeprowadziła analizę spraw postępowania egzekucyjnego <span class="anon-block">(...)</span> i <span class="anon-block">(...)</span>. Dokonując oceny sprawy wszczętej przez wierzyciela <span class="anon-block"> (...) Bank (...) S.A.</span>- Oddział we <span class="anon-block">W. (1)</span> ,sędzia stwierdziła ,że wniosek wpłynął do komornika dnia 3.07.1998r. , a jako podstawę wszczęcia bank wskazał wyciąg z jego ksiąg z dnia 31.12.1997r. W protokole kontroli czytamy : „Obie wskazane daty mają szczególne znaczenie dla wykazania , czy wyciąg z ksiąg banku wystawiony w dniu 31.12.1997r., a więc w dacie , gdy obowiązywała jeszcze <a href="http://isap.sejm.gov.pl/DetailsServlet?id=WDU19890040021" title="Ustawa z dnia 31 stycznia 1989 r. - Prawo bankowe - Dz. U. z 1989 r. Nr 4, poz. 21 ()">ustawa z dnia 31.01.1989r. prawo bankowe</a> [ Dz. U. 1992r. , nr 72 . poz. 359 ] mógł stanowić podstawę wszczęcia egzekucji w dniu 3.07.1998r., kiedy to poczynając od 1.01.1998r. weszły w życie : <a href="http://isap.sejm.gov.pl/DetailsServlet?id=WDU19971400939" title="Ustawa z dnia 29 sierpnia 1997 r. - Prawo bankowe - Dz. U. z 1997 r. Nr 140, poz. 939 ()">ustawa z dnia 29.08.1997r. prawo bankowe</a> [ Dz. U. 1997r. nr 140 , poz. 939 ] i <a href="http://isap.sejm.gov.pl/DetailsServlet?id=WDU19961490703" title="Ustawa z dnia 6 grudnia 1996 r. o zastawie rejestrowym i rejestrze zastawów - Dz. U. z 1996 r. Nr 149, poz. 703 (art. 51)">art. 51 ustawy z dnia 6.12.1996r. o zastawie rejestrowym i rejestrze zastawów</a> [ Dz. U. 1996 nr 149 , poz. 703 ] . W dacie bowiem wystawienia wyciągu z ksiąg banku tj. w dniu 31.12.1997r. wyciąg ten zgodnie z <a href="http://isap.sejm.gov.pl/DetailsServlet?id=WDU19890040021" title="Ustawa z dnia 31 stycznia 1989 r. - Prawo bankowe - Dz. U. z 1989 r. Nr 4, poz. 21 (art. 53;art. 53 ust. 2)">art. 53 ust. 2 prawa bankowego z 1989r.</a> stanowił bankowy tytuł wykonawczy pozwalający na realizację uproszczonego sposobu dochodzenia przez banki własnych należności powstałych przez dniem 1.01.1998r. i był podstawą do wszczęcia postępowania egzekucyjnego”. Dalej sędzia stwierdzała że „Wystawiony przez wierzyciela w dniu 31.12.1997r. wyciąg z ksiąg banku mógł stanowić podstawę do wszczęcia i prowadzenia egzekucji bez nadania mu sądowej klauzuli wykonalności tylko wówczas , gdyby wniosek o wszczęcie egzekucji został złożony do komornika jako organu egzekucyjnego przed dniem 1.01.1998r.” . Po tym dniu konieczne było nadanie mu przez sąd klauzuli wykonalności . Tylko wówczas mógł on stanowić tytuł wykonawczy . „Komornik <span class="anon-block">(...)</span> nie zażądał od wierzyciela dołączenia oryginału bankowego tytułu egzekucyjnego z dnia 31.12.1997r. zaopatrzonego w sądową klauzulę wykonalności , czym naruszył przepisy <a href="http://isap.sejm.gov.pl/DetailsServlet?id=WDU19961490703" title="Ustawa z dnia 6 grudnia 1996 r. o zastawie rejestrowym i rejestrze zastawów - Dz. U. z 1996 r. Nr 149, poz. 703 (art. 51)">art. 51 ustawy o zastawie rejestrowym i rejestrze zastawów</a> , <a href="http://isap.sejm.gov.pl/DetailsServlet?id=WDU19971400939" title="Ustawa z dnia 29 sierpnia 1997 r. - Prawo bankowe - Dz. U. z 1997 r. Nr 140, poz. 939 (art. 97;art. 181)">art. 97 i art. 181 prawa bankowego z 1997r.</a> , <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 797)">art. 797 k.p.c.</a> i <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 130;art. 130 § 1)">art. 130 § 1 k.p.c.</a> W tej sytuacji egzekucja była bezpodstawna i powinna podlegać umorzeniu na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 825;art. 825 pkt. 2)">art. 825 pkt 2 k.p.c.</a>”</p>
      <p>W konkluzji protokołu sędzia stwierdza : „ Przeprowadzona analiza obu spraw postępowań egzekucyjnych wskazuje jednoznacznie na to ,że Komornik Sądowy <span class="anon-block">(...)</span>
  <span class="anon-block">W. W.</span> w rażący sposób narusza podstawowe przepisy postępowania egzekucyjnego , co powoduje w wielu przypadkach nieważności podejmowanych czynności . Stosowanie przez komornika <span class="anon-block">(...)</span>
<span class="anon-block">W. W.</span> przepisów tegoż postępowania świadczy w dużej mierze o ich nieznajomości , a także o naginaniu ich do konkretnej potrzeby , tak jak miało to chociażbym miejsce w przypadku uchylenia przez niego postanowienia z dnia 28.10.2001r. w przedmiocie umorzenia egzekucji z nieruchomości w sprawie <span class="anon-block">(...)</span> z podaniem jako podstawy prawnej <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 824)">art. 824 k.p.c.</a> , która absolutnie w powyższej sytuacji nie mogła takiej podstawy stanowić” .</p>
      <p>W protokole kontroli sędzia przytacza także orzeczenia Sądu Najwyższego dotyczące kwestii prowadzenia egzekucji na podstawie wyciągu z ksiąg banku w związku ze zamianą przepisów, która weszła w życie dnia 1.01.1998r.</p>
      <p>dowód: protokół k. 1143 – 1191 akt II K 95 / 08,</p>
      <p>W dniu 29.03.2006r. postępowanie karne zostało umorzone wobec nie popełnienia czynu . W uzasadnieniu wskazano ,że egzekucja toczyła się na podstawie tytułu bankowego , który nie musiał mieć klauzuli wykonalności nadanej przez sąd . Egzekucja z nieruchomości podlega nadzorowi sądowemu . W toku jej prowadzenia sąd nie stwierdził ,żadnych nieprawidłowości . Po bezskutecznej egzekucji bank zbył wierzytelność na rzecz <span class="anon-block">J. R.</span> i <span class="anon-block">M. K.</span> . Jako nowi wierzyciele wstąpili oni do egzekucji w miejsce banku . Automatycznie stali się oni wierzycielami hipotecznym . Początkowo sąd przyjął ,że mogą oni prowadzić egzekucję bez konieczności uzyskania klauzuli wykonalności . Potem sąd zmienił zdanie . Ponieważ nie przedłożyli oni tytułu wykonawczego , to następnie stwierdził nieważność postępowania i nakazał jego umorzenie , co komornik uczynił.</p>
      <p>Postanowienie to zostało uchylone przez Prokuratora Okręgowego dnia 24.05.2006r.</p>
      <p>dowód: postanowienia k. 97 – 98 , k. 110 – 113, akt II K 95 / 08,</p>
      <p>W dniu 27.12.2006r. Prokurator Prokuratury Rejonowej w <span class="anon-block">R.</span> sporządził akt oskarżenia przeciwko <span class="anon-block">W. W.</span> . Oskarżył go o to ,że :</p>
      <p>„ od 6 lipca 1998r. do 30 sierpnia 2004r. we <span class="anon-block">W. (1)</span> jako Komornik <span class="anon-block">(...)</span> przy Sądzie Rejonowym we <span class="anon-block">W. (1)</span> przekroczył swoje uprawnienia w ten sposób ,że wszczął postępowanie egzekucyjne <span class="anon-block">(...)</span>przeciwko <span class="anon-block">J. P.</span> i <span class="anon-block">A. P.</span> pomimo tego ,iż wystawiony 31 grudnia 1997r. – a złożony przy wniosku o egzekucję w dniu 03 lipca 1998r. – przez wierzyciela <span class="anon-block"> (...) Bank (...) S.A.</span> we <span class="anon-block">W. (1)</span> , bankowy tytuł wykonawczy nie był zaopatrzony w sądową klauzulę wykonalności , a następnie pomimo , iż egzekucja była bezpodstawna prowadził ją przez okres sześciu lat i dwóch miesięcy w szerszym zakresie niż wskazano we wniosku , czym działał na szkodę <span class="anon-block">J. P.</span> i <span class="anon-block">A. P.</span> .</p>
      <p>dowód: akt oskarżenia k. 1411 – 1416 akt II K 95 / 08,</p>
      <p>Postanowieniem z dnia 3.07.2007r. Minister Sprawiedliwości zawiesił powoda w czynnościach komornika na podstawie <a href="http://isap.sejm.gov.pl/DetailsServlet?id=WDU19971330882" title="Ustawa z dnia 29 sierpnia 1997 r. o komornikach sądowych i egzekucji - Dz. U. z 1997 r. Nr 133, poz. 882 (art. 74;art. 74 ust. 3)">art. 74 ust. 3 ustawy z dnia 29 sierpnia 1997r. o komornikach sądowych i egzekucji</a> . Dnia 20.02.2008r. Minister zawiesił powoda w czynnościach komornika na podstawie art. 15 ust. 1 pkt 1 tej ustawy .</p>
      <p>dowód: odpisy postanowień k. 15 i 42 akt Ministerstwa Sprawiedliwości 640-46/08 ,</p>
      <p>W dniu 25.10.2007r. Sąd Rejonowy w <span class="anon-block">G. D.</span> umorzył postępowanie karne . W uzasadnieniu tego rozstrzygnięcia sąd ten stwierdził , między innymi , że „Wszczynając egzekucję w sprawie <span class="anon-block">(...)</span> <span class="anon-block">W. W.</span> był przekonany ,że prowadzi ją zgodnie z przepisami prawa. Rzeczywiście nastąpiła istotna zmiana przepisów , która mogła nie być znana oskarżonemu , choć powinna . Na tym opiera on swoją linię obrony , a nie ma dowodów przeciwnych ,by stanowiska to podważyć . Zdaniem sądu w niniejszej sprawie nie doszło do przekroczenia przez komornika swoich uprawnień , albowiem komornik sądowy jest organem egzekucyjnym , który jest uprawniony do wszczęcia i prowadzenia sądowego postępowania egzekucyjnego . Tak więc wszczynając i prowadząc postępowanie egzekucyjne komornik działał w ramach swoich uprawnień , jako organ egzekucyjny . zaznaczyć należy ,iż komornik wszczynając egzekucję , nawet w oparciu o tytuł egzekucyjny bez klauzuli wykonalności , dokonał wadliwej czynności prawnej , wchodzącej jednak w zakres jego uprawień , czynność ta należała do jego kompetencji , jednakże objęta była wadą prawną tj. wadą o charakterze formalnym , która stanowiła tzw. brak formalny dokumentu na podstawie którego komornik wszczął egzekucję . Czynność ta , a w tym wypadku wszczęcie egzekucji podlega uchyleniu przez sąd , a ponowne jej wszczęcie może nastąpić dopiero po konwalidowaniu uchybienia . W ocenie sądu było ono efektem niewiedzy i nieznajomości przepisów prawa przez oskarżonego , ale nic nie wskazuje na celowość jego działania . Taką ewentualność potwierdza inny fakt . Należy zauważyć ,iż postępowanie egzekucyjne było nadzorowane przez sąd jako organ egzekucyjny , który także ponosi odpowiedzialność za prawidłowość czynności”. „Sąd wydał wiążące polecenie komornikowi dopiero postanowieniem z dnia 23.08.2004r. i zobowiązał komornika do umorzenia postępowania na skutek dostrzeżenia braków formalnych , a komornik niezwłocznie to polecenie wykonał , bo 30.08.2004r. umorzył postępowanie egzekucyjne i zwrócił tytuł wykonawczy wierzycielowi. Należy zauważyć ,że do wadliwości tego postępowania przyczyniło się także niewłaściwe zapoznanie z aktami postępowania egzekucyjnego przez Sąd , który nadzorował egzekucję .</p>
      <p>dowód: postanowienie k. 1587 – 1591 akt II K 95 / 08,</p>
      <p>Dnia 9.01.2008r. postanowienie to zostało uchylone przez Sąd Okręgowy ,a sprawa została przekazana do ponownego rozpoznania . W uzasadnieniu tego rozstrzygnięcia sąd ten zwrócił uwagę , między innymi ,że „umorzenie postępowania z uwagi na brak znamion przestępstwa bez przeprowadzenia rozprawy , może nastąpić tylko wówczas , gdy ta okoliczność jest oczywista . Tymczasem analiza zgromadzonego materiału dowodowego , lektura uzasadnienia zaskarżonego postanowienia oraz lektura pism oskarżonego i zażalenia prokuratora wskazuje ,że stanowisko sądu meriti uznać należy co najmniej za przedwczesne” , „poza zakresem analizy sądu , jak można sądzić po lekturze uzasadnienia orzeczenia , znalazły się liczne dowody zgromadzone przez oskarżyciela publicznego, chociażby te poddane analizie w protokole kontroli spraw postępowania egzekucyjnego<span class="anon-block">(...)</span> i <span class="anon-block">(...)</span>”.</p>
      <p>dowód: postanowienie k. 1623 – 1624 akt II K 95 / 08,</p>
      <p>Po ponownym rozpoznaniu sprawy sąd wydał wyrok dnia 29.04.2008r. ,w którym uniewinnił oskarżonego . W uzasadnieniu swojego rozstrzygnięcia sąd ten stwierdził , między innymi ,że komornik „ Był przekonany ,iż wszczął i prowadził egzekucję zgodnie z przepisami prawa . Początkowo miał wątpliwość , czy takie postępowanie jest prawidłowe , ale w rozmowie z sądem uzyskał informację , iż sąd się będzie nad tym zastanawiał w przypadku złożenia skargi . Wskazał , iż kwestia uzyskania klauzuli wykonalności nie była w momencie wejścia w życie zmienionych przepisów prawnych dokładnie wyjaśniona, dlatego zinterpretował on ten przepis w taki sposób , iż jeśli bankowy tytuł wykonawczy datowany jest na dzień , kiedy obowiązywały „stare” przepisy , to prowadzi się postępowanie egzekucyjne na dotychczasowych zasadach”. „Zdaniem sądu w niniejszej sprawie nie doszło do przekroczenia uprawień , a działania podejmowane były w ramach uprawnień , lecz z rażącym naruszeniem przepisów” . „Całe nieporozumienie było efektem zmiany przepisów prawa tj. <a href="http://isap.sejm.gov.pl/DetailsServlet?id=WDU19971400939" title="Ustawa z dnia 29 sierpnia 1997 r. - Prawo bankowe - Dz. U. z 1997 r. Nr 140, poz. 939 ()">prawa bankowego</a> i <a href="http://isap.sejm.gov.pl/DetailsServlet?id=WDU19961490703" title="Ustawa z dnia 6 grudnia 1996 r. o zastawie rejestrowym i rejestrze zastawów - Dz. U. z 1996 r. Nr 149, poz. 703 ()">ustawy o zastawie rejestrowym i rejestrze zastawów</a> , zgodnie z którymi egzekucja od dnia 1 stycznia 1998r. by mogła być prowadzona na podstawie wyciągów z ksiąg bankowych , musiały one uzyskać sądową klauzulę wykonalności , chyba że do końca 1997r. nastąpiło także wszczęcie egzekucji . W chwili wejścia w życie tych nowych przepisów nie było to chyba tak oczywiste w stosunku do tytułów bankowych wystawionych do końca 1997r. , skoro wymagało orzecznictwa Sądu Najwyższego . Wszczynając egzekucję w sprawie <span class="anon-block">(...)</span> <span class="anon-block">W. W.</span> był przekonany ,że prowadzi ją zgodnie z przepisami prawa . Rzeczywiście nastąpiła istotna zmiana przepisów, która mogła nie być znana oskarżonemu , choć powinna”. „Należy zauważyć ,że postępowanie egzekucyjne było nadzorowane przez Sąd jako organ egzekucyjny , który także ponosił odpowiedzialność ze prawidłowość czynności”. „Jak się wydaje wszyscy uczestnicy postępowania egzekucyjnego nie mieli świadomości tego braku formalnego”.</p>
      <p>dowód: wyrok k. 1801 , uzasadnienie k. 1814 – 1819 , II K 95 / 08,</p>
      <p>W dniu 27.11.2008r. wyrok ten został uchylony , a sprawa przekazana do ponownego rozpoznania .</p>
      <p>dowód: wyrok i uzasadnienie k. 1844 – 1848 akt II K 95 / 08,</p>
      <p>Po ponownym rozpoznaniu sprawy wyrokiem z dnia 15.10.2009r. oskarżony został nieuniewinniony od popełnienia czynu zarzucanego mu w akcie oskarżenia . W uzasadnieniu tego wyroku sąd wskazał , między innymi ,że: „Wątpliwości dotyczące konieczności uzyskania w owym czasie klauzuli wykonalności na wyciąg z ksiąg banku wystawionych przed 1 stycznia 1998r. doprowadziły do rozbieżności w praktyce komorników oraz sądów rozpoznających wnioski o nadanie klauzuli” . „Ponadto podkreślić należy ,że przepisy <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 ()">k.p.c.</a> przewidują procedury postępowania w sytuacji przedłożenia przez wierzyciela tytułu egzekucyjnego bez klauzuli wykonalności oraz na wypadek prowadzenie egzekucji na podstawię tytułu bez takiej klauzuli”. „[…] w przedmiotowej sprawie doszło nawet do wyznaczenia terminów licytacji , co dzieje się przy aktywnym udziale sądu . Sąd nie wydał również w tej kwestii zarządzeń zmierzających do zapewnienia należytego wykonania egzekucji oraz usunięcia spostrzeżonych uchybień [ …]”. „[…] oskarżony w specyficznej sytuacji prawnej nie miał nawet świadomości co do konieczności uzyskania przez wierzyciela klauzuli wykonalności . Przeciwnie, był przekonany , iż postąpił zgodnie z obowiązującymi przepisami , a jego zachowanie było intencjonalnie skierowane jedynie na egzekucję długu. Dla unaocznienia faktu ,iż prowadzenie egzekucji bez tytułu wykonalności nie było w niniejszej sprawie wypadkiem odosobnionym należy sięgnąć do protokołu kontroli komornika <span class="anon-block">(...)</span> przy Sądzie Rejonowym we <span class="anon-block">W. (1)</span> w 2003r. W protokole tym stwierdzono kilka analogicznych przypadków prowadzenia egzekucji na podstawie wyciągu z ksiąg bankowych bez klauzuli wykonalności . fakt ten potwierdzą wcześniejsze uwagi na temat istnienia istotnych rozbieżności w praktyce postępowania z tego typu tytułami egzekucyjnymi . Odnośnie do zarzutu prowadzenie egzekucji w szerszym zakresie sąd ten stwierdził, że konsekwencją zajęcia nieruchomości było także zajęcie pożytków , które ona przynosi .</p>
      <p>dowód: wyrok k. 2234 , uzasadnienie k. 2243 – 2260 akt II K 95 / 08,</p>
      <p>Apelacja od tego wyroku nie został uwzględniona . W uzasadnieniu tego orzeczenia Sąd Okręgowy podzielił argumentację sądu niższej instancji .</p>
      <p>dowód: wyrok k. 2310 , uzasadnienie k. 2320 – 2331 akt II K 95 / 08,</p>
      <p>Zarządzeniem z dnia 25.05.2010r. Prezes Sądu Apelacyjnego w <span class="anon-block">G.</span> stwierdził ,że decyzja o zawieszeniu powoda w czynnościach komornika utraciła moc na skutek prawomocnego zakończenia postępowania karnego i z dniem 25.05.2010r. odwołał pana <span class="anon-block">R. D.</span> z funkcji zastępcy komornika <span class="anon-block">W. W.</span> .</p>
      <p>dowód : zarządzenie k. 72 akt Ministerstwa Sprawiedliwości 640-46/08 ,</p>
      
      <p>
        <strong>
<!-- -->Sąd zważył, co następuje :</strong>
</p>
      
      <p>Okoliczności sprawy zostały wykazane przy pomocy akt postępowania karnego prowadzonego w sprawie II K 95/ 08 oraz akt Ministerstwa Sprawiedliwości . Strony nie kwestionowali tych dokumentów . Sąd dał im wiarę . Można wręcz stwierdzić , że okoliczności sprawy nie były sporne . Strony wyprowadzały z nich natomiast odmienne wnioski .</p>
      <p>Podstawę prawną roszczenia tworzył <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 417;art. 417 § 1)">art. 417 § 1 k.c.</a> Przepis ten stanowi że za szkodę wyrządzoną przez niezgodne z prawem działanie lub zaniechanie przy wykonywaniu władzy publicznej ponosi odpowiedzialność Skarb Państwa lub jednostka samorządu terytorialnego lub inna osoba prawna wykonująca tę władzę z mocy prawa .</p>
      <p>Słusznie powód wskazał Prokuraturę Rejonową w <span class="anon-block">R.</span> jako statio fisci pozwanego Skarbu Państwa . Na skutek bowiem wniesienia przez nią aktu oskarżenia doszło do zawieszenia powoda w czynnościach komornika , z czym wiąże on skutek w postaci powstania szkody . Działania Ministra Sprawiedliwości były tylko pochodnymi tej decyzji prokuratora . <a href="http://isap.sejm.gov.pl/DetailsServlet?id=WDU19971330882" title="Ustawa z dnia 29 sierpnia 1997 r. o komornikach sądowych i egzekucji - Dz. U. z 1997 r. Nr 133, poz. 882 (art. 15;art. 15 ust. 1;art. 15 ust. 1 pkt. 1)">Art. 15 ust. 1 pkt 1 ustawy z dnia 29.08.1997r. o komornika sądowych i egzekucji</a> [ tekst ustawy w brzmieniu wówczas obowiązującym - Dz. U z 2006r. , nr 167 , poz. 1191 ze zm. ] stanowi ,że Minister Sprawiedliwości zawiesza komornika w czynnościach , jeżeli przeciwko komornikowi jest prowadzone postępowanie o umyślne przestępstwo ścigane z oskarżenia publicznego lub umyślne przestępstwo skarbowe . Nie ma więc znaczenia ,że początkowo Minister zawiesił komornika w czynnościach na podstawie art. 74 ust. 3. Przepis ten stanowi ,że Minister Sprawiedliwości , składając wniosek o wszczęcie postępowania dyscyplinarnego , może zawiesić komornika w czynnościach . Zawieszenie nastąpiło na skutek złożenia wniosku do takiej komisji . Potem zawieszenie w czynnościach nastąpiło już na podstawie art. 15 ust. 1 pkt 1 ustawy .</p>
      <p>Reasumując : decyzja Ministra była już tylko skutkiem działania prokuratora . Zdarzenie wyrządzające szkodę należy więc upatrywać w działaniu prokuratora – prowadzeniu postępowania karnego ,a następnie wniesieniu aktu oskarżenia [ abstrahując oczywiście w tym miejscu od oceny, czy rzeczywiście szkoda została wyrządzona ] .</p>
      <p>Przesłanką odpowiedzialności Skarbu Państwa jest „niezgodne z prawem działanie” . Nie jest nim wniesienie aktu oskarżenia nawet wtedy , gdy sprawa kończy się uniewinnieniem oskarżonego . Jest tak dlatego , że prokurator nie działa bezprawnie , gdyż wykonuje swoje czynności w ramach obowiązującego porządku prawnego – <a href="http://isap.sejm.gov.pl/DetailsServlet?id=WDU19850310138" title="Ustawa z dnia 20 czerwca 1985 r. o Prokuraturze Polskiej Rzeczypospolitej Ludowej - Dz. U. z 1985 r. Nr 31, poz. 138 ()">ustawy o prokuraturze</a> oraz przepisów <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 ()">kodeksu postępowania karnego</a> . <a href="http://isap.sejm.gov.pl/DetailsServlet?id=WDU19850310138" title="Ustawa z dnia 20 czerwca 1985 r. o Prokuraturze Polskiej Rzeczypospolitej Ludowej - Dz. U. z 1985 r. Nr 31, poz. 138 (art. 3;art. 3 ust. 1;art. 3 ust. 1 pkt. 1)">Art. 3 ust. 1 pkt 1 ustawy z dnia 20 czerwca 1985r. o prokuraturze</a> stanowi ,że prokuratorzy wykonują swoje zadania przez prowadzenie lub nadzorowanie postępowań przygotowawczych w sprawach karnych oraz sprawowanie funkcji oskarżyciela publicznego przed sądami .</p>
      <p>Poza tym , nie jest działaniem bezprawnym dokonana przez prokuratora interpretacja stanu faktycznego jako noszącego znamiona przestępstwa. Tym bardziej , gdy ma to miejsce w sprawie niejednoznacznej i budzącej kontrowersje . Prokurator , tak jak każdy prawnik , dokonuje oceny danego stanu faktycznego pod kątem wystąpienia znamion czynu zabronionego – przestępstwa . Musi ocenić dowody , dokonać podporządkowania stanu faktycznego pod dyspozycję określonego przepisu prawa karnego . Weryfikację tej oceny dokonuje sąd. Wyniki postępowania przed tym organem , nie zawsze potwierdzają pierwotne założenie dokonane w akcie oskarżenia .</p>
      <p>W niniejszej sprawie ocena zachowań powoda nie była jednoznaczna. Problem polegał na tym ,że prowadził on egzekucję na podstawie bankowego tytułu egzekucyjnego z dnia 31.12.1997r., lecz przedłożonego dopiero dnia 3.07.1997r. bez klauzuli wykonalności nadanej przez sąd. Przed dniem 1.01.1998r. nie była ona jeszcze wymagana . Kwestia dopuszczalności prowadzenia egzekucji po dniu 1.01.1998r. na podstawie takiego wyciągu była bardzo sporna . Zarówno sądy , jak i komornicy zajmowali różne stanowiska w tej kwestii . Wskazać należy ,że problem był na tyle istotny i kontrowersyjny że stanowisko musiał zająć Sąd Najwyższy i to w kilku orzeczeniach . Prokurator wnosząc akt oskarżenia przychylił się więc do jednego z poglądów . Należy podkreślić , że nie był on odosobniony . Znajdował bowiem oparcie chociażby w ustaleniach kontroli przeprowadzonej przez sędziego <span class="anon-block">M. W.</span>
</p>
      <p>Na kwestię tych niejednoznacznych ocen zwracały też uwagę wszystkie składy sędziowskie i sądy rozpatrujące sprawę II K 95/08 .O trudnościach w jej rozwikłaniu , czyli jej niejednoznaczności , świadczy także to ,że rozstrzygnięcia w sprawie II K 95/08 były kilkakrotnie uchylane . Sąd nadzorujący egzekucję z nieruchomości nie miał z kolei zastrzeżeń, gdy chodzi o tytuł do jej prowadzenia . Jest to również kolejnym dowodem na to ,że postępowanie powoda mogło budzić niejednoznaczne oceny co do jego zgodności z prawem .</p>
      <p>Postępowanie prokuratora wszczynającego postępowanie karne nie było więc i w tych kategoriach bezprawne . Nie nosiło bowiem znamiona oczywistości w naruszeniu jakiegoś przepisu prawa . Jak wyżej wskazano , istniało uzasadnione podejrzenie popełnienia przestępstwa . W tej sytuacji wszczęcie postępowania i wniesienie aktu oskarżenia było działaniem zgodnym z prawem .</p>
      <p>Uwagę tę należy także odnieść do kwestii zarzutu prowadzenia egzekucji w szerszym zakresie . Zagadnienie to zostało ostatecznie rozstrzygnięte dopiero w ostatnim wyroku Sądu Rejonowego .</p>
      <p>Przyjęcie stanowiska ,że każde uniewinnienie oskarżonego jest tożsame z bezprawnością działania prokuratora , prowadziłoby do pozbawienia go możliwości swobodnego i niezawisłego działania .</p>
      <p>Wobec powyższego powództwo podlegało oddaleniu .</p>
      <p>W tej sytuacji zbędne było prowadzenie kolejnego dowodu - z akt podręcznych prokuratora . Dowód z opinii biegłego na okoliczność wysokości szkody poniesionej przez powoda okazał się nieprzydatny dla sprawy , mimo że został już przeprowadzony .</p>
      <p>Skoro powód przegrał sprawę , to na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 98;art. 98 § 1)">art. 98 § 1 k.p.c.</a> zasądzono od niego zwrot kosztów na rzecz strony pozwanej . Składały się na nie koszty zastępstwa procesowego w kwocie 7.200 zł. przyznane Prokuratorii Generalnej Skarbu Państwa [ <a href="http://isap.sejm.gov.pl/DetailsServlet?id=WDU20051691417" title="Ustawa z dnia 8 lipca 2005 r. o Prokuratorii Generalnej Skarbu Państwa - Dz. U. z 2005 r. Nr 169, poz. 1417 (art. 11;art. 11 ust. 3)">art. 11 ust. 3 ustawy z dnia 8.07.2005r. o Prokuratorii Generalnej Skarbu Państwa</a> - Dz. U. nr 169 , poz. 1417 ze zmianami ] . Przepisy o Prokuratorii nie określają wysokości wynagrodzenia . Przyznano je więc analogicznie do stawek przewidzianych dla adwokatów i radców prawnych .</p>
    </div>
Sygn. akt IV CZ 7/07
POSTANOWIENIE
Dnia 2 lutego 2007 r.
Sąd Najwyższy w składzie :
SSN Marek Sychowicz (przewodniczący)
SSN Elżbieta Skowrońska-Bocian (sprawozdawca)
SSN Maria Grzelka
w sprawie z wniosku M. W.
przy uczestnictwie M. K., B. P.
i Banku Pocztowego SA w B.
o wykreślenie hipotek,
po rozpoznaniu na posiedzeniu niejawnym w Izbie Cywilnej
w dniu 2 lutego 2007 r.,
zażalenia wnioskodawczyni
na postanowienie Sądu Okręgowego w B.
z dnia 12 lipca 2006 r.,
oddala zażalenie.
2
Uzasadnienie
Postanowieniem z dnia 12 lipca 2006 r. Sąd Okręgowy w B. odrzucił skargę
kasacyjną wnioskodawczyni M. W. od postanowienia tego Sądu z dnia 29 grudnia
2005 r. zapadłego w sprawie o wykreślenie hipotek. Powodem odrzucenia było
niedopełnienie obowiązku sformułowania przez skarżącego wniosku o rozpoznanie
skargi oraz uzasadnienia tego wniosku.
W zażaleniu na to postanowienie wnioskodawczyni wskazuje, że stosownej
treści wniosek został sformułowany, a jego uzasadnienie, podobnie jak pozostałych
wniosków zawartych w skardze, znajduje się w treści tej skargi.
Sąd Najwyższy zważył, co następuje:
Zażalenie jest niezasadne. Od wielu już lat w orzecznictwie Sądu
Najwyższego wyrażany jest jednolity pogląd, że skarga kasacyjna, a poprzednio
kasacja, powinna odpowiadać wymaganiom ustawy wynikającym z art. 3984
k.p.c.
(wcześniej z art. 3933
k.p.c.). Już na tle poprzednio obowiązującego stanu
prawnego Sąd Najwyższy wielokrotnie wskazywał na szczególne znaczenie
związanego ściśle z publicznoprawną funkcją tego środka zaskarżenia wymogu
przytoczenia okoliczności uzasadniających rozpoznanie kasacji (art. 3933
§ 1 pkt 3
k.p.c.). Obecnie nadal skarżący obowiązany jest nie tylko sformułować expressis
verbis wniosek o rozpoznanie skargi kasacyjnej, ale także wniosek ten uzasadnić
(art. 3984
§ 1 pkt 3 k.p.c.). Należy przy tym przypomnieć, że naruszenie m.in.
obowiązku sformułowania wniosku o rozpoznanie skargi kasacyjnej oraz jego
uzasadnienia stanowi tzw. nieusuwalny brak skargi (art. 3986
§ 1 k.p.c.) i pociąga
za sobą jej odrzucenie bez wzywania przez sąd do uzupełnienia braków.
W skardze kasacyjnej wnioskodawczyni nie zostało zawarte uzasadnienie
wniosku o przyjęcie jej do rozpoznania. Nie stanowi wypełnienia ustawowego
obowiązku uzasadnienie podstaw skargi (takie stanowisko jest utrwalone
w orzecznictwie Sądu Najwyższego). Sama wnioskodawczyni zresztą podjęła
próbę wykazania potrzeby rozpoznania skargi kasacyjnej, jednak uczynienie tego
3
dopiero w zażaleniu na postanowienie Sądu Okręgowego odrzucającego skargę,
jest bezskuteczne.
Z tych względów Sąd Najwyższy oddalił zażalenia jako nie znajdujące
uzasadnionych podstaw (art. 3941
w związku z art. 397 i art. 385 k.p.c.).
db

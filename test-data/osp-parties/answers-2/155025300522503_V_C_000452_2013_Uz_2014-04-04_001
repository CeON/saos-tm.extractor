<p>Sygn. akt V C upr 452/13</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p> Dnia 04 kwietnia 2014 r.</p>
      
      <p>Sąd Rejonowy w Trzebnicy V Zamiejscowy Wydział Cywilny z siedzibą w <span class="anon-block">M.</span> w składzie:</p>
      
      <p>Przewodniczący SSR Grażyna Wójcik</p>
      <p>Protokolant Agnieszka Hasiak</p>
      
      <p>po rozpoznaniu na rozprawie w dniu 04 kwietnia 2014 r. w <span class="anon-block">M.</span>
</p>
      
      <p>sprawy z powództwa <span class="anon-block">(...)</span>we Wrocławiu</p>
      <p>przeciwko <span class="anon-block">J. S.</span>
</p>
      <p>o zapłatę</p>
      
      
        
        <p>I. 
        oddala powództwo;</p>
      
      
        
        <p>II. 
        kosztami postępowania obciąża stronę powodową w zakresie prze nią poniesionym.</p>
      
      
      <p>Zarządzenia:</p>
      
        
        <p>1. 
        odnotować i zakreślić;</p>
      
      
        
        <p>2. 
        kal. 21 dni;</p>
      
      
        
        <p>3. 
        po prawomocności akta odłożyć do archiwum.</p>
      
      
      <p>
<span class="anon-block">M.</span>, dnia 04 kwietnia 2014 roku.</p>
      <p>Sygn. akt V C upr 452/13</p>
    </div>
    <div>
      <h2>UZASADNIENIE</h2>
      <p>Strona powodowa Prokura Niestandaryzowany Sekurytyzacyjny Fundusz Inwestycyjny Zamknięty we <span class="anon-block">W.</span>, działając przez pełnomocnika będącego radcą prawnym, w dniu 14 kwietnia 2013 r. skierowała do Sądu Rejonowego Lublin – Zachód w Lublinie pozew w elektronicznym postępowaniu upominawczym i wniosła o orzeczenie nakazem zapłaty, by pozwany <span class="anon-block">J. S.</span> zapłacił stronie powodowej kwotę 1.579,48 zł wraz z odsetkami ustawowymi liczonymi od dnia 15 kwietnia 2013 r. do dnia zapłaty. Ponadto wniosła o zasądzenie na jej rzecz zwrotu kosztów sądowych w kwocie 30,00 zł, kosztów zastępstwa procesowego w kwocie 600,00 zł oraz innych kosztów w wysokości 0,54 zł.</p>
      <p>W uzasadnieniu wskazała, że pozwany <span class="anon-block"> i (...) S.A.</span> (obecnie <span class="anon-block">S. A.</span> (spólka Akcyjna)) zawarli w dniu 13 marca 2006 r. umowę bankową o numerze <span class="anon-block"> (...)</span>, na podstawie której pozwany otrzymał określoną w umowie kwotę pieniężną i zobowiązał się do jej zwrotu na warunkach precyzyjnie określonych w tejże umowie. Pozwany nie wywiązał się z przyjętego na siebie zobowiązania, wobec czego niespłacona kwota należności głównej stała się wymagalna wraz z kwotą odsetek za opóźnienie w spełnieniu świadczenia. W następstwie powyższego pierwotny wierzyciel wezwał pozwanego do zapłaty zadłużenia. Następnie – wobec bierności pozwanego – w dniu 30 grudnia 2010 r. zawarł ze strona powodową umowę przelewu wierzytelności, cedując na jej rzecz całość praw i obowiązków wynikających umowy zawartej przez pozwaną z wierzycielem pierwotnym. Nadto strona powodowa wskazała, że zadłużenie pozwanego wynosi 1.579,48 zł, w tym należność główna 1.015,63 zł oraz skapitalizowane odsetki w wysokości 563,85 zł. Podniosła, że wezwała pozwaną do zapłaty, jednakże zadłużenie nie zostało uregulowane.</p>
      <p>Postanowieniem z dnia 19 czerwca 2013 r. Sąd Rejonowy Lublin – Zachód w Lublinie wobec stwierdzenia braku podstaw do wydania nakazu zapłaty, przekazała rozpoznanie sprawy tutejszemu Sądowi.</p>
      <p>Strona powodowa w dniu 24 września 2013 r. uzupełniła braki formalne pozwu, składając go na urzędowym formularzu.</p>
      <p>W odpowiedzi na pozew pozwany podniósł zarzut przedawnienia roszczenia i wniósł o oddalenie powództwa w całości.</p>
      
      <p> <strong>
<!-- -->Sąd ustalił następujący stan faktyczny:</strong>
</p>
      
      <p>W 2006 r. pozwany zawarł z <span class="anon-block"> (...) S.A.</span> umowę o wydanie karty kredytowej.</p>
      
      <p>(dowód: przesłuchanie pozwanego k. 53)</p>
      
      <p>W dniu 29 grudnia 2010 r. <span class="anon-block">S. A.</span>(Spółka Akcyjna) z siedzibą w <span class="anon-block">P.</span>Oddział w Polsce z siedzibą w <span class="anon-block">W.</span>zawarła ze strona powodową <span class="anon-block">(...)</span>we Wrocławiu umowę sprzedaży wierzytelności.</p>
      
      <p>(dowód: umowa sprzedaży wierzytelności z 29.12.2010 r. k. 23-28)</p>
      
      <p>Pismem z dnia 17 stycznia 2011 r. strona powodowa powiadomiła pozwanego o cesji wierzytelności wynikających z umowy karty kredytowej nr <span class="anon-block"> (...)</span> z dnia 13 marca 2006 r.</p>
      
      <p>(dowód: pismo z 17.01.2011 r. k. 30)</p>
      
      <p>Pismem z dnia 20 marca 2013 r. strona powodowa zawiadomiła pozwanego o rozpoczęciu sądowego etapu dochodzenia należności.</p>
      
      <p>(dowód: pismo z 30.03.2013 r. k. 31)</p>
      
      <p>W wyciągu z ksiąg rachunkowych funduszu sekurytyzacyjnego wystawionym w dniu 15 kwietnia 2013 r. strona powodowa oświadczyła, że w dniu 30 grudnia 2010 r. nabyła od <span class="anon-block">S. A.</span> (Spółka Akcyjna) z siedzibą w <span class="anon-block">P.</span> Oddział w Polsce z siedzibą w <span class="anon-block">W.</span> wierzytelność wobec pozwanego, wynikającą z umowy karty kredytowej nr <span class="anon-block"> (...)</span> z dnia 13 marca 2006 r. w wysokości: 1.579,48 zł, w tym należność główna 1.015,63 zł i odsetki w kwocie 563,85 zł.</p>
      
      <p>(dowód: wyciąg z ksiąg rachunkowych funduszu sekurytyzacyjnego</p>
      <p>i ewidencji analitycznej nr <span class="anon-block"> (...)</span> z 15.04.2013 t. k. 32)</p>
      
      <p>
        <strong>
<!-- -->Sąd zważył co następuje:</strong>
</p>
      
      <p>Powództwo nie zasługuje na uwzględnienie.</p>
      <p>W obecnym kształcie procesu cywilnego ustawowo podkreślono jego kontradyktoryjny charakter, czego potwierdzeniem są regulacje zawarte w <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 232)">art. 232 k.p.c.</a> oraz w <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 6)">art. 6 k.c.</a> Ciężar dowodu spoczywa na stronach postępowania. To one są dysponentem toczącego się procesu i od nich zależy jego wynik. Mają bowiem obowiązek przejawiać aktywność, w celu wykazania wszystkich istotnych okoliczności i faktów, z których wywodzą skutki prawne. Zatem w rozpatrywanej sprawie na stronie powodowej ciążył obowiązek wykazania zasadności powództwa i wysokości dochodzonego roszczenia.</p>
      <p>Strona powodowa swoje roszczenie wywodziła z treści przepisu <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 509)">art. 509 k.c.</a>, dotyczącego umowy przelewu wierzytelności. Pamiętać należy, że warunkiem otrzymania należności przez nabywcę długu jest udowodnienie, że takie prawo przysługiwało pierwotnemu wierzycielowi. Powód formułując żądanie w niniejszej sprawie miał zatem obowiązek udowodnienia, że przysługuje mu uprawnienie do dochodzenia należności od pozwanego z tytułu związania umową z poprzednikiem prawnym strony powodowej, z tytułu której miał uiścić dochodzona pozwem kwotę. Strona powodowa zaoferowała jako materiał dowodowy jedynie umowę cesji, wyciąg z ksiąg rachunkowych funduszu oraz pisma informujące pozwanego o przelewie wierzytelności i rozpoczęciu sądowego etapu dochodzenia należności.</p>
      <p>W ocenie Sądu przedłożone przez powoda dokumenty są niewystarczające dla uwzględnienia żądania. Strona powodowa, reprezentowana przez profesjonalnego pełnomocnika, nie wykazała bowiem w żaden sposób – wbrew ciążącemu na niej obowiązkowi – istnienia i wysokości zobowiązania, zasad obciążenia pozwanego dochodzoną kwotą przez pierwotnego wierzyciela i daty wymagalności świadczenia. Powołała się w zakresie istnienia i wysokości zobowiązania jedynie na wyciąg z ksiąg rachunkowych funduszu sekurytyzacyjnego, co nie może zostać uznane za wystarczające, zwłaszcza w świetle orzeczenia Trybunału Konstytucyjnego z 11 lipca 2011 r. w sprawie P 1/10, na mocy którego zostało wykluczone uprzywilejowanie dowodowe jakie posiadały fundusze sekurytyzacyjne. Wyciąg z ksiąg rachunkowych funduszu złożony w niniejsze sprawie stanowi wyłącznie dokument prywatny i nie wiąże się z nim domniemanie prawne, że stwierdzona w nim wierzytelność istnieje. W tej sytuacji brak jakiegokolwiek sposobu kontroli prawidłowości podstaw dokonania przedmiotowego wpisu w księgach rachunkowych powodowego funduszu. Strona powodowa nie przedłożyła umowy karty kredytowej, na którą powołuje się w uzasadnieniu pozwu, nie zaoferowała innych dowodów potwierdzających wysokość dochodzonej kwoty. W tej sytuacji żądanie pozwu należało ocenić jako nie udowodnione.</p>
      <p>Zauważyć w tym miejscu należy, że powyższe okoliczności uniemożliwiają Sądowi odniesienie się do zarzutu przedawnienia podniesionego przez pozwanego. Zgodnie bowiem z <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 120;art. 120 § 1)">art. 120 § 1 k.c.</a> bieg przedawnienia rozpoczyna się od dnia, w którym roszczenie stało się wymagalne. Jeżeli wymagalność roszczenia zależy od podjęcia określonej czynności przez uprawnionego, bieg terminu rozpoczyna się od dnia, w którym roszczenie stałoby się wymagalne, gdyby uprawniony podjął czynność w najwcześniej możliwym terminie. Skoro strona powodowa nie wykazała, kiedy dochodzone roszczenie, stanowiące należność główną stało się wymagalne, brak podstaw do oceny skuteczności zarzutu pozwanego. Niemniej mając na względzie regulację zawartą w przepisie art. 26 ustawy z dnia 12 lipca 2013 r. o zmianie ustawy o usługach płatniczych oraz niektórych innych ustaw (Dz. U. z 2013 poz. 1036) w zw. z <a href="http://isap.sejm.gov.pl/DetailsServlet?id=WDU20021691385" title="Ustawa z dnia 12 września 2002 r. o elektronicznych instrumentach płatniczych - Dz. U. z 2002 r. Nr 169, poz. 1385 (art. 1;art. 1 ust. 1;art. 2;art. 2 pkt. 4;art. 6)">art. 1 ust. 1, art. 2 pkt 4 i art. 6 ustawy z dnia 12 września 2002 r. o elektronicznych instrumentach płatniczych</a> (Dz. U. Nr 169, poz. 1385 z późn. zm.), należało uznać, że w niniejszej sprawie roszczenie powoda podlega dwuletniemu terminowi przedawnienia. A porównując datę zawarcia umowy o kartę kredytową, datę cesji wierzytelności i datę złożenia pozwu do Sądu, można było założyć, że termin przedawnienia w niniejszej sprawie upłynął.</p>
      <p>Z tych względów orzeczono w pkt I sentencji wyroku o oddaleniu powództwa w całości.</p>
      <p>Konsekwencją powyższego jest rozstrzygnięcie o kosztach postępowania zawarte w pkt II sentencji wyroku, które znajduje oparcie w treści przepisu <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 98;art. 98 § 1)">art. 98 § 1 k.p.c.</a>
</p>
      
      <p>Zarządzenia:</p>
      
        
        <p>1. 
        odnotować;</p>
      
      
        
        <p>2. 
        odpis wyroku z uzasadnieniem doręczyć:</p>
        <dl>
<dt>-</dt>
<dd>
            <p>pełnomocnikowi strony powodowej – r.pr. B. <span class="anon-block">G.</span>;</p>
          </dd>
<dt>-</dt>
<dd>
            <p>powodowi;</p>
          </dd>
</dl>
      
      
        
        <p>3. 
        kal. 14 dni;</p>
      
      
        
        <p>4. 
        po prawomocności akta odłożyć do archiwum.</p>
      
      <p>
<span class="anon-block">M.</span> dnia 14 kwietnia 2014 r.</p>
    </div>
<p>
<strong>
<!-- -->
<span class="underline">
<!-- -->Sygn. akt</span> VPa 106/13</strong>
</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p> <strong>
<!-- -->Dnia</strong> 19 września 2013 roku</p>
      <p>
        <strong>
<!-- -->Sąd Okręgowy - Sąd Pracy i Ubezpieczeń Społecznych w Legnicy</strong>
</p>
      
      <p>
<strong>
<!-- -->w składzie następującym:</strong>
</p>
      
      <p>
<strong>
<!-- -->Przewodniczący – SSO Jacek Wilga (spr.)</strong>
</p>
      
      <p>
<strong>
<!-- -->Sędziowie: SSO Krzysztof Główczyński</strong>
</p>
      <p>
<strong>
<!-- -->SSO Andrzej Marek</strong>
</p>
      
      <p>
<strong>
<!-- -->Protokolant:</strong> Ewa Sawiak</p>
      
      <p>
<strong>
<!-- -->po rozpoznaniu w dniu</strong> 19 września 2013 roku <strong>
<!-- -->w Legnicy</strong>
</p>
      
      <p>
<strong>
<!-- -->na rozprawie </strong>
</p>
      
      <p>
<strong>
<!-- -->sprawy z powództwa</strong> <span class="anon-block">Z. S.</span> i <span class="anon-block">S. N.</span>
</p>
      
      <p>
    <strong>
<!-- -->
    
    
    
      przeciwko</strong> <span class="anon-block">(...)</span>Spółce Akcyjnej w <span class="anon-block">L.</span>
  </p>
      
      <p>o wynagrodzenie za pracę w godzinach nadliczbowych</p>
      
      <p>
<strong>
<!-- -->na skutek apelacji</strong> powodów i strony pozwanej</p>
      
      <p>
<strong>
<!-- -->od wyroku</strong> Sądu Rejonowego - Sądu Pracy i Ubezpieczeń Społecznych w Legnicy</p>
      
      <p>
<strong>
<!-- -->z dnia</strong> 26 kwietnia 2013 roku <strong>
<!-- -->sygn. akt</strong> IV P 172/12</p>
      
      
        
        <p>I. 
        <strong>
<!-- -->zmienia zaskarżony wyrok w punktach II, III, oraz V i VI w ten sposób, iż: </strong>
</p>
      
      
        <p>-.</p>
        <dl>
<dt>-</dt>
<dd>
            <p>
<strong>
<!-- -->powództwa oddala,</strong>
</p>
          </dd>
<dt>-</dt>
<dd>
            <p>
<strong>
<!-- -->zasądza od każdego z powodów na rzecz strony pozwanej kwoty po 1 800 zł tytułem zwrotu kosztów zastępstwa procesowego, </strong>
</p>
          </dd>
<dt>-</dt>
<dd>
            <p>
<strong>
<!-- -->kosztami sądowymi obciąża Skarb Państwa, </strong>
</p>
          </dd>
</dl>
      
      
        
        <p>II. 
        <strong>
<!-- -->apelacje powodów oddala, </strong>
</p>
      
      
        
        <p>III. 
        <strong>
<!-- -->zasądza na rzecz strony pozwanej tytułem zwrotu kosztów postępowania apelacyjnego:</strong>
</p>
        <dl>
<dt>-</dt>
<dd>
            <p>
<strong>
<!-- -->od powoda <span class="anon-block">Z. S.</span> kwotę 705 zł, </strong>
</p>
          </dd>
<dt>-</dt>
<dd>
            <p>
<strong>
<!-- -->od powoda <span class="anon-block">S. N.</span> kwotę 1 155 zł.  </strong>
</p>
          </dd>
</dl>
      
    </div>
    <div>
      <h2>UZASADNIENIE</h2>
      <p>Wyrokiem z dnia 26 kwietnia 2013 roku Sąd Rejonowy w Legnicy zasądził od strony pozwanej <span class="anon-block">(...)</span>S.A. w <span class="anon-block">L.</span> na rzecz powodów <span class="anon-block">Z. S.</span> kwotę 2 705, 57 zł, <span class="anon-block">S. N.</span> kwotę 3 788, 65 zł z ustawowymi odsetkami tytułem dodatku do wynagrodzenia za pracę w niedzielę i święta, oddalając w tym zakresie dalej idące powództwo oraz orzekł o kosztach postępowania w ten sposób, że obciążył stronę pozwaną kosztami sądowymi proporcjonalnie (w 18,77%) do wyniku sprawy oraz zniósł wzajemnie koszty zastępstwa prawnego.</p>
      <p>W uzasadnieniu wyroku wskazał, iż poza sporem w niniejszej sprawie pozostawała okoliczność, że od początku zatrudnienia powodów do grudnia 2009 roku włącznie strona pozwana wypłacała powodom dodatki z tytułu pracy w niedzielę i święta, ustalone według korzystniejszych zasad niż wynikające z <a href="http://isap.sejm.gov.pl/DetailsServlet?id=WDU19740240141" title="Ustawa z dnia 26 czerwca 1974 r. - Kodeks pracy - Dz. U. z 1974 r. Nr 24, poz. 141 ()">kodeksu pracy</a>, zarówno niezależnie od tego, czy dana niedziela lub święto była ich zwykłym dniem pracy, zgodnie z ustalonym rozkładem czasu pracy, czy też nie była, jak i niezależnie od tego, czy został im udzielony dzień wolny od pracy w zamian za pracę w niedzielę lub święto. Sporna natomiast była okoliczność, czy takie dodatki powinny być powodom naliczane nadal, pomimo wprowadzenia przez stronę pozwaną Regulaminu Wynagradzania z dnia 18 grudnia 2009 roku, jeśli tak – to, do jakiej daty.</p>
      <p>Źródłem uprawnień powodów do wypłaty spornych dodatków w dacie do grudnia 2009 roku były ustne umowy, łączące powodów i stronę pozwaną, leżące u podstaw nawiązania stosunku pracy, które ukształtowały treść ich stosunków pracy korzystniej, niż wynikałoby to z przepisów prawa pracy. Fakt faktycznego wypłacania przez stronę pozwaną dodatku do wynagrodzenia w każdym przypadku świadczenia pracy w niedzielę i święta bez względu na to, czy dany dzień był zgodnie z obowiązującym rozkładem czasu pracy, zwykłym dniem pracy danego pracownika i czy za ten dzień miał udzielony dzień wolny od pracy potwierdza, iż pomiędzy każdym z powodów a pracodawcą doszło do porozumienia w tym zakresie. Porozumienie to należało traktować jako integralny element łączącego strony stosunku pracy.</p>
      <p>Strona pozwana miała jednak prawo do podjęcia kroków zmierzających do uporządkowania obowiązującego u niej systemu wynagradzania w tym do wyeliminowania występujących dysproporcji w płacach wynikających m.in. również z uprzywilejowanej pozycji grupy zawodowej maszynistów w zakresie ich uprawnień do dodatku za pracę w niedzielę i święta.</p>
      <p>Dalej wskazał Sąd Rejonowy, iż przyjęcie w dniu 18 XII 2009 roku Regulaminu Wynagradzania, który miał służyć temu celowi, nie oznacza jednak, że jego zapisy automatycznie zastąpiły dotychczasowe zasady wynagradzania pracowników pozwanej spółki, w tym powodów.</p>
      <p>Dla skuteczności wejścia w życie regulaminu wynagradzania decydujące znaczenie ma bowiem zachowanie przez pracodawcę trybu wymaganego w <a href="http://isap.sejm.gov.pl/DetailsServlet?id=WDU19740240141" title="Ustawa z dnia 26 czerwca 1974 r. - Kodeks pracy - Dz. U. z 1974 r. Nr 24, poz. 141 (art. 77(2);art. 77(2) § 6)">art. 77<sup>
<!-- -->(
      2)</sup> §6 kp</a>, polegającego na podaniu regulaminu do wiadomości pracowników w sposób u niego przyjęty (wyrok SN – Izba Pracy, Ubezpieczeń Społecznych i Spraw Publicznych z dnia 19.01.2012 roku Monitor Prawa Pracy rok 2012, Nr 7 str. 376).</p>
      <p>Strona pozwana spełniła wymóg z <a href="http://isap.sejm.gov.pl/DetailsServlet?id=WDU19740240141" title="Ustawa z dnia 26 czerwca 1974 r. - Kodeks pracy - Dz. U. z 1974 r. Nr 24, poz. 141 (art. 77(2);art. 77(2) § 6)">art. 77<sup>
<!-- -->2</sup> §6 kp</a> w sposób określony Uchwała Zarządu NR 73 z dnia 18 grudnia 2009roku. Z zebranego w sprawie materiału dowodowego w tym zeznań świadków oraz złożonych do akt sprawy przez stronę pozwaną dokumentów, wynika, że ogłoszenie na tablicy ogłoszeń zawierające informację o możliwości zapoznania się z treścią dokumentu w sekretariacie spółki stanowiło przyjęty u strony pozwanej sposób podawania do wiadomości pracownikom informacji o przyjętych regulacjach.</p>
      <p>W ocenie Sądu, należy przyjąć, że informacja o wejściu w życie tego regulaminu dotarła również do powodów.</p>
      <p>Z chwilą wejścia w życie regulaminu wynagradzania dotychczasowe warunki umów o pracę zostają zastąpione przez korzystniejsze od nich normy regulaminowe. Jeśli regulamin wynagradzania zawiera regulacje mniej korzystne od dotychczasowych warunków zatrudnienia pracowników, wprowadzenie ich w życie wymaga zmiany treści indywidulanych stosunków pracy w drodze wypowiedzenia warunków pracy i płacy (<a href="http://isap.sejm.gov.pl/DetailsServlet?id=WDU19740240141" title="Ustawa z dnia 26 czerwca 1974 r. - Kodeks pracy - Dz. U. z 1974 r. Nr 24, poz. 141 (art. 241(13);art. 241(13) § 2)">art. 241<sup>
<!-- -->13</sup> §2 kp</a> w zw. z <a href="http://isap.sejm.gov.pl/DetailsServlet?id=WDU19740240141" title="Ustawa z dnia 26 czerwca 1974 r. - Kodeks pracy - Dz. U. z 1974 r. Nr 24, poz. 141 (art. 77(2);art. 77(2) § 5)">art. 77<sup>
<!-- -->2</sup> §5 kp</a>). Jeśli wypowiedzenia zmieniające nie zostaną dokonane, z mocy umów o pracę obowiązywać będą warunki wynagradzania korzystniejsze od ustalonych w regulaminie. Zgoda pracownika na wprowadzenie do stosunku pracy mniej korzystnych dla niego postanowień regulaminu może być wyrażona także w sposób bezpośredni – przez przyjęcie propozycji pracodawcy zawarcia porozumienia zmieniającego treść umowy o pracę.</p>
      <p>Sąd Rejonowy nie podzielił stanowiska strony pozwanej, że wypowiedzenia powodom warunków pracy i płacy dokonane w styczniu 2010 roku obejmowały swym zasięgiem wszystkie składniki wynagrodzenia powodów. Ich treść wskazuje bowiem wyraźnie na wypowiedzenie warunków pracy w zakresie wynagrodzenia zasadniczego. Po upływie okresu wypowiedzenia, tj. od dnia 1 marca 2010 roku strona pozwana zaproponowała bowiem każdemu z powodów nowe stanowisko pracy starszy maszynista pojazdów trakcyjnych oraz wynagrodzenie zasadnicze: grupa 13, szczebel 1, w kwocie miesięcznej 4 000 zł brutto, oświadczając jednocześnie wyraźnie, że pozostałe warunki umów o pracę nie ulegały zmianie.</p>
      <p>Skoro zaś z wypowiedzeń zmieniających dokonanych: powodowi <span class="anon-block">Z. S.</span> w dniu 21 stycznia 2010 roku, a powodowi <span class="anon-block">S. N.</span> w dniu 26 stycznia 2010 roku, nie wynika, żeby wypowiedzenia te dotyczyły również dodatków za pracę w niedzielę i święta, strona pozwana winna kontynuować naliczanie przedmiotowych dodatków według dotychczasowych zasad, także w okresie od stycznia 2010 roku.</p>
      <p>Podstawa do naliczania dodatków za pracę w niedzielę i święta wg w/w zasad odpadła natomiast, zdaniem Sądu Rejonowego, od lipca 2010 roku. W związku z zawartymi pomiędzy stronami w dniu 15 lipca 2010 roku porozumieniami zmieniającymi warunki płacy w zakresie wszystkich składników wynagrodzenia. Z treści tych porozumień jednoznacznie wynika, że od 1 lipca 2010 roku wszystkie dotychczasowe warunki płacy zostały zastąpione nowymi warunkami: wynagrodzenie zasadniczym wg grupy 13, szczebel 03, w kwocie miesięcznej 4 200 zł brutto, płatnym do 10 dnia miesiąca kalendarzowego, następującego po miesiącu, za który wynagrodzenie przysługuje oraz dodatkowymi składnikami wynagrodzenia przewidzianymi w wewnętrznych regulacjach.</p>
      <p>Treść tych porozumień jest jasna i nie budzi wątpliwości, będąc – zdaniem Sądu Rejonowego – zrozumiała także dla osób nie posiadających wykształcenia prawniczego. Nawet jeśli były one doręczane pracownikom w ramach akcji awansowej – co pozostaje poza sporem – z treści porozumień wynika jasno, że zmiana dotyczy wszystkich składników wynagrodzenia za pracę.</p>
      <p>Naliczanie przez stronę pozwaną wynagrodzeń za pracę powodów za okres od lipca 2010 roku było zatem prawidłowe. Pozostawało w zgodzie z obowiązującymi przepisami <a href="http://isap.sejm.gov.pl/DetailsServlet?id=WDU19740240141" title="Ustawa z dnia 26 czerwca 1974 r. - Kodeks pracy - Dz. U. z 1974 r. Nr 24, poz. 141 ()">kodeksu pracy</a>, co znalazło również potwierdzenie w złożonym przez stronę pozwaną do akt sprawy protokole z kontroli PIP, przeprowadzonej u strony pozwanej w lutym 2012 roku.</p>
      <p>Mając na względzie powyższe Sąd uznał roszczenie powodów za częściowo zasadne i zasądził na rzecz każdego z nich od strony pozwanej dodatkowe wynagrodzenie za pracę wykonywaną w niedzielę i święta, przyjmując, że korzystniejsze dla powodów zasady naliczania wynagrodzenia za pracę w niedziele i święta, ustalone na podstawie ustnych umów pomiędzy pracownikiem a pracodawcą, obowiązywały od dnia 30 czerwca 2010 roku i zostały zmienione porozumieniem zmieniającym z dnia 15 lipca 2010 roku.</p>
      <p>W rezultacie uwzględnienia powyższych okoliczności Sąd I instancji zasądził od strony pozwanej na rzecz powoda <span class="anon-block">Z. S.</span> kwotę 2 705, 57 zł brutto tytułem wyrównania wynagrodzenia a na rzecz powoda <span class="anon-block">S. N.</span> kwotę 3 788, 60 zł brutto tytułem wyrównania wynagrodzenia za pracę w niedzielę i święta, zaś dalej idące powództwa oddalił jako bezzasadne.</p>
      <p>Apelację od powyższego wyroku wniosły obie strony procesu.</p>
      <p>Strona pozwana zaskarżyła wyrok w części zasądzającej oraz w zakresie rozstrzygnięcia o kosztach postępowania.</p>
      <p>Domagała się:</p>
      <p>- zmiany wyroku w części objętej pkt II i pkt. III i oddalenia powództwa również w tej części,</p>
      <p>- zmiany wyroku w części objętej pkt V i pkt. VI i zasądzenia od powodów solidarnie na rzecz pozwanego kosztów procesowych obejmujących postępowanie przed Sądem I i II instancji, w tym kosztów zastępstwa procesowego według norm przepisanych.</p>
      <p>Zaskarżonemu wyrokowi zarzuciła:</p>
      <p>1. naruszenie przepisów prawa materialnego, a konkretnie przepisów <a href="http://isap.sejm.gov.pl/DetailsServlet?id=WDU19740240141" title="Ustawa z dnia 26 czerwca 1974 r. - Kodeks pracy - Dz. U. z 1974 r. Nr 24, poz. 141 (art. 78)">art. 78 kodeksu pracy</a> oraz 771 - 773, poprzez jego błędną wykładnię przyjmującą iż jakiekolwiek ustne porozumienia kształtują składniki wynagrodzenia za pracę i są uznane za wewnętrzne regulacje dotyczące wysokości i terminu wypłaty wynagrodzenia,</p>
      <p>2. naruszenie przepisów postępowania, a konkretnie przepisów <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 233;art. 233 § 1)">art. 233 § l k.p.c.</a> poprzez sprzeczność istotnych ustaleń Sądu z okolicznościami faktycznymi spraw, a to przez:</p>
      <p>a) dowolną ocenę zgromadzonego materiału dowodowego i bezzasadne przyjęcie, iż jakiekolwiek ustne porozumienie można uznać za wewnętrzne regulacje odnośnie praw pracowników i kształtowania składników wynagrodzenia,</p>
      <p>b) dowolną ocenę zgromadzonego materiału dowodowego i bezzasadne przyjęcie, iż umowa o pracę zawarta z powodami określała konieczność zapłaty powodom spornych dodatków do wynagrodzenia za pracę w niedziele i święta od stycznia 2010 roku pomimo obowiązywania w tym okresie regulaminu wynagradzania, który nie przewidywał wypłaty dodatków w każdym przypadku pracy w niedziele lub święto, a jedynie w przypadku nieudzielenia w zamian za ten dzień dnia wolnego</p>
      <p>c) dowolną ocenę zgromadzonego materiału dowodowego i bezzasadne przyjęcie, iż wypowiedzenie powodom warunków płacy i pracy dokonane w dniu 15 stycznia 2010 roku dotyczyło jedynie wynagrodzenia zasadniczego.</p>
      <p>3. naruszenie przepisów postępowania, a konkretnie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 98)">art. 98 kpc</a> i <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 100)">art. 100 kpc</a> poprzez przyjęcie, iż pozwana mimo wygrania w znacznej części powinna zostać obciążona kosztami a powodowie pomimo przegranej nie zostali obciążeni żadnymi kosztami.</p>
      <p>W uzasadnieniu apelacji strona pozwana wywodziła, iż nie sposób zgodzić się z twierdzeniami Sądu I instancji, iż jest dopuszczalna zasada uprzywilejowania pracownika w umowie o pracę poprzez przyznanie korzystniejszych od regulaminowych warunków wynagrodzenia także po wejściu w życie tego regulaminu. Do tego zaś czasu brak było jakichkolwiek regulacji zawierających zasady wyliczania i wypłaty spornych dodatków.</p>
      <p>W przekonaniu strony pozwanej pojęcie wynagrodzenia obejmuje wszystkie jego składniki. Dokonane w dniu 15 I 2010 roku wypowiedzenie powodom warunków pracy i płacy obejmowało zatem również dodatek za pracę w niedzielę i święta, a strona pozwana wypowiadając umowę o pracę w części dotyczącej wynagrodzenia nie miała obowiązku wskazywania wszystkich składników wynagrodzenia, których zmiana dotyczy. Zdaniem strony pozwanej błędne w takiej sytuacji było stanowisko Sądu Rejonowego, iż dopiero porozumieniem z dnia 15 lipca 2010 roku skutecznie uregulowano kwestię wypłaty spornych dodatków, gdyż zawierało określenie dotyczące „wszystkich składników wynagrodzenia”.</p>
      <p>Powodowie w odpowiedzi na apelację strony pozwanej wnieśli o jej oddalenie i zasądzenie kosztów postępowania apelacyjnego.</p>
      <p>Powodowie we wniesionej apelacji zaskarżyli wyrok z dnia 26 kwietnia 2013 roku w części oddalającej powództwo oraz w zakresie rozstrzygnięcia o kosztach (pkt V) znoszącego wzajemnie koszty procesu.</p>
      <p>Zaskarżonemu wyrokowi zarzucili naruszenie prawa materialnego – <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 65;art. 65 § 2)">art. 65 § 2 kc</a> w zw. z <a href="http://isap.sejm.gov.pl/DetailsServlet?id=WDU19740240141" title="Ustawa z dnia 26 czerwca 1974 r. - Kodeks pracy - Dz. U. z 1974 r. Nr 24, poz. 141 (art. 300)">art. 300 kp</a> przez jego nienależyte zastosowanie do ustalenia treści zawartych między stronami porozumień zmieniających z dnia 15 lipca 2010 r. a polegające na niedostatecznym uwzględnieniu treści całej umowy, kontekstu sytuacyjnego oraz udzielonych powodom informacji, co do znaczenia i następstw tych porozumień, co w konsekwencji doprowadziło do błędnego ustalenia stanu faktycznego w zakresie skutków prawnych zawartych porozumień, tj. do wadliwego ustalenia, że prowadziły one do zmiany zasad wypłacania dodatków za pracę w niedziele i święta.</p>
      <p>Skarżąc powyższy zarzut domagali się zmiany zaskarżonego wyroku poprzez zasądzenie od strony pozwanej w miejsce kwot określonych w wyroku na rzecz <span class="anon-block">Z. S.</span> kwoty 11 068,84 zł, zaś na rzecz <span class="anon-block">S. N.</span> kwoty 13 993,98 zł z ustawowymi odsetkami od dnia wymagalności. Domagali się również zasądzenia od strony pozwanej kosztów postępowania apelacyjnego.</p>
      <p>W uzasadnieniu apelacji podnosili powodowie, iż niewadliwie Sąd I instancji ustalił, że strony umówiły się, że dodatek z tytułu pracy w niedzielę i święta będzie wypłacany na zasadach korzystniejszych niż wynika to z przepisów <a href="http://isap.sejm.gov.pl/DetailsServlet?id=WDU19740240141" title="Ustawa z dnia 26 czerwca 1974 r. - Kodeks pracy - Dz. U. z 1974 r. Nr 24, poz. 141 ()">kodeksu pracy</a>, a także, że wprowadzając Regulamin wynagradzania pracodawca skutecznie nie wypowiedział tego dodatku.</p>
      <p>Jednakże za błędne powodowie uznali ustalenia Sądu Rejonowego co do treści i skutków porozumienia zawartego w dniu 15 lipca 2013 r. Ich zdaniem porozumienie to nie zmieniło zasad wypłaty spornego dodatku a dokonana prze Sąd jego wykładnia jest błędna – dokonana bez uwzględnienia kontekstu sytuacyjnego w jakim porozumienia zostały zawarte, zakresu udzielonych powodom informacji o skutkach tego porozumienia, niejasnych i niejednoznacznych zapisów porozumienia, które w tych warunkach należy wykładać zawsze na niekorzyść ich autora (pozwanego). Zdaniem powodów Sąd w sposób nienależyty odkodował postanowienia porozumienia z jego całej treści.</p>
      <p>W szczególności wnioskowi Sądu Rejonowego o kompletność regulacji porozumienia przeczy zawarte w jego pkt 4 stwierdzenie, że „pozostałe warunki umowy o pracę pozostają bez zmian”, które byłoby w takiej sytuacji zbędne.</p>
      <p>Nadto z kontekstu sytuacyjnego wynikało, iż powodowie byli przekonani z racji podpisywania porozumień w toku „akcji awansowej”, iż dostają podwyżkę wynagrodzenia a pozostałe warunki umowy pozostają bez zmian. Nie byli przy tym świadomi, że porozumienie zmieni zasady naliczania dodatków za pracę w niedziele i święta. O takim zamiarze strony pozwanej nie byli informowani przez jej przedstawicieli.</p>
      <p>Takie działanie budzi sprzeciw z uwagi na naruszenie elementarnych zasad uczciwości i zaufania. W taki sposób nie mogło dojść do skutecznego zawarcia umowy obejmującej zmianę tych składników wynagrodzenia, co do których jedna ze stron nie miała świadomości, że mają ulec zmianie.</p>
      
      <p>
<strong>
<!-- -->Sąd Okręgowy zważył:</strong>
</p>
      
      <p>Stan faktyczny sprawy jest w sprawie niesporny. Strony w złożonych apelacjach ustaleń faktycznych Sądu Rejonowego nie kwestionują. Poczynione zatem przez ten Sąd ustalenia faktyczne winny być podstawą oceny zasadności wniesionych apelacji.</p>
      <p>Z ustaleń tych wynika, iż powodowie zatrudnieni byli u strony pozwanej na podstawie umów o pracę. Jej warunki wynegocjowane przez powodów były w zakresie dodatków do wynagrodzenia za pracę w niedziele i święta korzystniejsze od zasad ich przyznania przewidzianych w <a href="http://isap.sejm.gov.pl/DetailsServlet?id=WDU19740240141" title="Ustawa z dnia 26 czerwca 1974 r. - Kodeks pracy - Dz. U. z 1974 r. Nr 24, poz. 141 ()">kp</a>. Wewnętrznych regulacji w tym zakresie u strony pozwanej nie było. Wynegocjowany sposób wynagradzania powodów za pracę w niedziele i święta był przez stronę pozwaną realizowany do grudnia 2009 roku. We wprowadzonym w życie w styczniu 2010 roku regulaminie wynagradzania uregulowano, iż dodatki za pracę w niedziele i święta wypłacone będą na zasadach przewidzianych w <a href="http://isap.sejm.gov.pl/DetailsServlet?id=WDU19740240141" title="Ustawa z dnia 26 czerwca 1974 r. - Kodeks pracy - Dz. U. z 1974 r. Nr 24, poz. 141 ()">kp</a>. Po wprowadzeniu regulaminu powodom sporne dodatki wypłacone były zgodnie z jego postanowieniami.</p>
      <p>Sąd Okręgowy podzielił w pełni stanowisko Sądu I instancji co do dopuszczalności zawierania przez strony stosunku pracy dodatkowych porozumień przyznających pracownikom korzystniejsze warunki wynagrodzenia niż przewidziane w przepisach prawa pracy. Brak ich pisemnego potwierdzenia – przy braku wątpliwości co do faktu ich zawarcia i treści – nie stanowi wystarczającej podstawy do kwestionowania skuteczności takich porozumień. Przyjęte przez Sąd Rejonowy w rozpoznawanej sprawie stanowisko co do skuteczności porozumień zawartych przez powodów ze stroną pozwaną w zakresie zasad wypłaty dodatków za pracę w niedziele i święta jest trafne i nie narusza wskazanych w apelacji przepisów prawa materialnego. Przepisy te wskazując na sposób i tryb ustalania warunków wynagradzania i przyznawania innych świadczeń związanych z pracą nie wyłączają możliwości indywidualnego negocjowania warunków zatrudnienia na korzystniejsze niż ogólne warunki, co podkreślił Sąd I instancji.</p>
      <p>W takiej sytuacji w związku z apelacją strony pozwanej kluczowe znaczenie w sprawie ma ocena zakresu dokonanych powodom w styczniu 2010 roku wypowiedzeń warunków umowy o pracę.</p>
      <p>Wypowiedzenie jest oświadczeniem woli. Zgodnie z <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 65;art. 65 § 1)">art. 65 § 1 kc</a> oświadczenie woli należy tak tłumaczyć jak tego wymagają ze względu na okoliczności, w których zostało złożone, zasady współżycia społecznego oraz ustalone zwyczaje.</p>
      <p>Dla prawidłowej oceny otrzymanych przez powodów wypowiedzeń niezbędnym było zatem ustalenie i rozważenie okoliczności złożenia przez pracodawcę oświadczeń o wypowiedzeniu warunków umowy o pracę.</p>
      <p>Podzielić należy zaprezentowany w uzasadnieniu zaskarżonego orzeczenia pogląd, iż poprzez wprowadzenie regulaminu wynagradzania strona pozwana dążyła do uporządkowania obowiązującego u niej systemu wynagradzania i wyeliminowania występujących dysproporcji w płacach, które mogły zaowocować zarzutami dyskryminacji. Dysproporcje te wynikały m.in. z obowiązujących dotychczas maszynistów zasad nabywania praw do dodatku za pracę w niedzielę i święta</p>
      <p>O wprowadzeniu regulaminu powodowie zostali skutecznie powiadomieni. Jego treść została całej załodze strony pozwanej udostępniona w sposób umożliwiający zapoznanie się. Wypowiedzenia wręczone powodom w styczniu 2010 roku dokonane zostały ze względu na wprowadzenie regulaminu wynagradzania. W samej treści wypowiedzeń ustalono, że ich przyczyną jest wejście w życie w dniu 2.01.2010 roku tego regulaminu. Po jego wejściu w życie powodom zaprzestano wypłaty spornych dodatków na dotychczasowych zasadach. Wiedzieli oni, iż zaprzestanie tych wypłat związane jest z wejściem w życie regulaminu co wynika wprost z treści uzasadnień złożonych pozwów. Od otrzymanych wypowiedzeń powodowie nie odwołali się. Stan rzeczy wynikający z zaprzestania wypłaty im spornych dodatków na dotychczasowych zasadach akceptowali z uwagi na obietnicę wypłaty zaoszczędzonych w ten sposób środków w formie premii (w tym zakresie toczyły się negocjacje między przedstawicielami załogi a władzami strony pozwanej).</p>
      <p>W tych okolicznościach fakt, iż otrzymane w styczniu 2009 roku przez powodów wypowiedzenia nie zawierały wprost sformułowań, iż dotyczą warunków wypłaty dodatków za pracę w niedziele i święta nie oznacza wprost, iż wypowiedzeniem tych warunków nie objęto.</p>
      <p>Przytoczone wyżej okoliczności wskazują, iż niewątpliwie wypowiedzenie tych warunków było zamiarem strony pozwanej. Powodowie świadomi byli tego zamiaru. Znali bowiem treść regulaminu wynagradzania wprowadzającego nowe zasady wypłaty dodatków jak i cel dokonywanego wypowiedzenia jakim było ujednolicenie zasad wynagradzania. Osiągnięcie tego celu odpowiadało zasadom współżycia społecznego i równego traktowania pracowników, a wymóg ich dochowania wymaga, w przekonaniu Sądu Okręgowego, dokonania takiej interpretacji wypowiedzeń zgodnie z którą obejmowały nie tylko wynagrodzenie zasadnicze ale również zasady wypłaty dodatków za pracę w niedziele i święta.</p>
      <p>Nadto wskazać należy, iż:</p>
      <p>W wypowiedzeniach użyto określenia, iż dotyczy ono umowy o pracę w części dotyczącej stanowiska i wynagrodzenia. Wynagrodzenie jest jednym świadczeniem – za wykonaną pracę – a jego podział na różne składniki ma tylko charakter techniczny (por. Komentarz do art. 241<sup>
<!-- -->13</sup> kp Kazimierz Jaśkowski pkt 3a – Lex) co pozwala przyjąć w okolicznościach sprawy, iż wypowiedzeniem objęto również sporny jego składnik w postaci dodatków za pracę w niedziele i święta.</p>
      <p>Wprawdzie w procesie porównywania warunków zatrudnienia wynikających z wprowadzenia regulaminu wynagradzania do poprzednich warunków konieczne jest porównanie poszczególnych składników wynagrodzenia dla oceny które postanowienia są korzystniejsze, tj. takie porównanie służy wyłącznie ocenie czy zmiany wynikające z wprowadzenia regulaminu wynagradzania kształtują treść stosunku pracy na nowych zasadach – automatycznie (jako korzystniejsze) czy też wymagają wypowiedzenia zmieniającego.</p>
      <p>W rozpoznawanej sprawie niesporny był niekorzystny charakter zmian. Stąd też strona pozwana wprowadziła je w drodze wypowiedzenia dotyczącego w zakresie wynagrodzenia nie tylko jego zasadniczej części.</p>
      <p>W okolicznościach sprawy są podstawy do uznania dokonanego wypowiedzenia za skuteczne również w zakresie zasad wypłaty dodatków za pracę w niedziele i święta. Udostępniając powodom treść regulaminu wynagradzania a następnie dokonanie z powołaniem się na ten regulamin wypowiedzenia dotychczasowych zasad wynagradzania strona pozwana spełniła wymóg zaproponowania na piśmie nowych warunków zgodnie z <a href="http://isap.sejm.gov.pl/DetailsServlet?id=WDU19740240141" title="Ustawa z dnia 26 czerwca 1974 r. - Kodeks pracy - Dz. U. z 1974 r. Nr 24, poz. 141 (art. 42;art. 42 § 2)">art. 42 § 2 kp</a>. Przepis ten nie wymaga bowiem aby propozycja nowych warunków przedstawiona została w samym wypowiedzeniu. Nowe warunki mogą być przedstawione wcześniej a wypowiedzenie dokonane później z powołaniem się na znane już pracownikowi warunki tak jak to miało miejsce w rozpoznawanej sprawie.</p>
      <p>Niezależnie od powyższych uwag argumentować można również – zdaniem Sądu Okręgowego – iż skoro powodowie przez okres do rozwiązania stosunków pracy do 27.10.2011 r. a więc przez ponad 1,5 roku akceptowali brak dodatków wypłacanych na dotychczasowych zasadach, nie upominali się o ich wypłatę to nowe zasady ich wypłaty akceptowali i w tej materii doszło między stronami do zawarcia porozumienia. Wystąpienie z pozwami i to dopiero po około pół roku od rozwiązania stosunku pracy traktować należy w takiej sytuacji jedynie jako próbę uzyskania nieprzysługującego składnika wynagrodzenia za pracę.</p>
      <p>W rezultacie powyższego nie podzielił Sąd II instancji stanowiska które legło u podstaw zaskarżonego wyroku, iż dokonane z powodami w styczniu 2010 roku wypowiedzenie warunków pracy i płacy obejmowało tylko wynagrodzenie zasadnicze. Dla uzasadnienia powyższego poglądu nie jest wystarczające powołanie się na zawarte w wypowiedzeniu, po zaproponowaniu nowej stawki wynagrodzenia zasadniczego, stwierdzenie, iż pozostałe warunki umowy o pracę nie uległy zmianie. W okolicznościach sprawy nie można przyjąć, iż dotyczyło ono warunków wypłaty dodatków z tytułu pracy w niedzielę i święta z przyczyn wskazanych wyżej.</p>
      <p>Apelacja strony pozwanej uznana została tym samym za zasadną. W konsekwencji powyższego zaskarżony wyrok podlegał zmianie poprzez oddalenie powództwa obu powodów (<a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 386;art. 386 § 1)">art. 386 § 1 kpc</a>).</p>
      <p>Uwzględnienie apelacji strony pozwanej przesądziło w stanie faktycznym sprawy o niezasadności apelacji powodów, a w szczególności z uwagi na brak wpływu podanych w niej argumentów na treść rozstrzygnięcia. Ich apelacje zostały oddalone jako bezzasadne (<a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385 kpc</a>).</p>
      <p>Przedmiotowy zakres porozumień z lipca 2015 roku nie mógł bowiem obejmować zmiany zasad wypłaty spornych dodatków. Skoro zgodnie ze stanowiskiem strony pozwanej, które uzyskało akceptację Sądu Okręgowego zasady wypłaty tych dodatków zmienione zostały w drodze wypowiedzenia zmieniającego ze stycznia 2010 roku to jej zamiarem nie mogła być – jako zbędna – powtórna zmiana tych zasad. Jakkolwiek pogląd powyższy co do zasady zgodny jest z twierdzeniami apelacji powodów to jednak wobec jego uzasadnienia zasadnością stanowiska strony pozwanej o skuteczności dokonanych wypowiedzeń zmieniających nie miał on wpływu na uznanie apelacji powodów za zasadną.</p>
      <p>Orzekając o kosztach postępowania I instancyjnego miał Sąd Okręgowy na względzie ostateczny wynik postępowania w którym powodowie sprawę przegrali (<a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 98)">art. 98 kpc</a>, § 6 pkt 5, § 11 pkt 2 Rozporządzenia Ministra Sprawiedliwości z dnia 28 września 2002 roku w sprawie opłat za czynności radców prawnych.</p>
      <p>O kosztach postępowania apelacyjnego orzeczono z uwzględnieniem, iż powodowie przegrali sprawę w zakresie zarówno uwzględnionej apelacji strony pozwanej jak i oddalonych własnych apelacji. Przy zastosowaniu <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 98)">art. 98 kpc</a>, § 6 ust. 3, § 11 ust. 2, § 12 ust. 1 pkt 1 Rozporządzenia Ministra Sprawiedliwości z dnia 28 września 2002 roku w sprawie opłat za czynności radców prawnych z tytułu uwzględnienia apelacji strony pozwanej przysługiwały jej koszty po 255 zł od każdego z powodów (30 zł opłata od apelacji + 225 zł koszty zastępstwa procesowego). Na skutek natomiast oddalenia apelacji powodów stronie pozwanej należało się na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 98)">art. 98 kpc</a> § 6 ust. 5 (powód <span class="anon-block">S. N.</span>), § 6 ust. 4 (powód <span class="anon-block">Z. S.</span>) oraz § 11 ust. 2, § 12 ust. 1 pkt 1 Rozporządzenia Ministra Sprawiedliwości z dnia 28 września 2002 roku w sprawie opłat za czynności radców prawnych od powoda <span class="anon-block">S. N.</span> kwota 900 zł, zaś od powoda <span class="anon-block">Z. S.</span> kwota 450 zł.</p>
      <p>W rezultacie sumując powyższe należności zasądzono w pkt III wyroku na rzecz strony pozwanej od powoda <span class="anon-block">S. N.</span> kwotę 1 155 zł, zaś od powoda <span class="anon-block">Z. S.</span> kwotę 705 zł.</p>
    </div>
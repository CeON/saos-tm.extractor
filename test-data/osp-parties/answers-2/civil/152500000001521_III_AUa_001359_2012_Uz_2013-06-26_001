<p>Sygn. akt: III AUa 1359/12</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 5 lipca 2013 r.</p>
      
      <p>Sąd Apelacyjny w Łodzi, III Wydział Pracy i Ubezpieczeń Społecznych</p>
      <p>w składzie:</p>
      <p>Przewodniczący: SSA Ewa Naze</p>
      <p>Sędziowie: SSA Maria Padarewska - Hajn</p>
      <p>SSA Iwona Szybka (spr.)</p>
      <p>Protokolant: sekr. sądowy Aleksandra Słota</p>
      
      <p>po rozpoznaniu w dniu 26 czerwca 2013 r. w Łodzi</p>
      <p>sprawy<strong>
<!-- --> <span class="anon-block">M. K.</span> i „K.J. <span class="anon-block"> (...)</span> z ograniczoną odpowiedzialnością w <span class="anon-block">Ł.</span>
</strong>
</p>
      <p>przeciwko <strong>
<!-- --> Zakładowi Ubezpieczeń Społecznych I Oddziałowi w <span class="anon-block">Ł.</span> </strong>
</p>
      <p>o podleganie obowiązkowi ubezpieczenia,</p>
      <p>na skutek apelacji organu rentowego</p>
      <p>od wyroku Sądu Okręgowego w Łodzi</p>
      <p>z dnia 25 maja 2012 r., sygn. akt: VIII U 801/11;</p>
      
      <p>
<strong>
<!-- -->uchyla zaskarżony wyrok i sprawę przekazuje Sądowi Okręgowemu w Łodzi do ponownego rozpoznania, pozostawiając temu Sądowi rozstrzygnięcie o kosztach postępowania za drugą instancję.</strong>
</p>
      
      <p>
<strong>
<!-- -->Sygn. akt: III AUa 1359/12</strong>
</p>
    </div>
    <div>
      <h2>UZASADNIENIE</h2>
      <p>Decyzją z dnia 11 kwietnia 2011 roku Zakład Ubezpieczeń Społecznych I Oddział <br/>w <span class="anon-block">Ł.</span> stwierdził, iż <span class="anon-block">M. K.</span>, nie podlega od dnia 1 grudnia 2010 roku ubezpieczeniom społecznym, w tym ubezpieczeniu emerytalnemu, rentowemu, chorobowemu i wypadkowemu, jako pracownik <em>
<!-- -->„K. J. <span class="anon-block"> (...)</span> </em>spółka z o. o. z siedzibą <br/>w <span class="anon-block">Ł.</span>.</p>
      <p>Od powyższej decyzji odwołania wnieśli ubezpieczony <span class="anon-block">M. K.</span> oraz płatnik składek <em>
<!-- -->„K. J. <span class="anon-block"> (...)</span> </em>spółka z o.o. z siedzibą w <span class="anon-block">Ł.</span>. Odwołujący się podnieśli, iż umowa o pracę zawarta pomiędzy ubezpieczonym a spółką, wbrew twierdzeniom organu rentowego, nie była umową pozorną. O pozorności umowy nie może bowiem świadczyć przyznane ubezpieczonemu wysokie wynagrodzenie, słaba kondycja finansowa firmy, ani też krótki okres pomiędzy podjęciem zatrudnienia a zaistniałą niezdolnością do pracy <span class="anon-block">M. K.</span>. W związku z powyższym odwołujący się wnieśli <br/>o zmianę zaskarżonej decyzji w całości i uznanie, że ubezpieczony podlegał od dnia 1 grudnia 2010 roku ubezpieczeniom społecznym, jako pracownik <span class="anon-block"> spółki K</span>
<em>
<!-- -->. J. <span class="anon-block"> (...)</span>
</em>.</p>
      <p>W odpowiedzi na odwołania Zakład Ubezpieczeń Społecznych wniósł o ich oddalenie. Zdaniem organu rentowego ubezpieczony zatrudniony został na specjalnie utworzonym stanowisku. Celem zawarcia umowy było wyłącznie uzyskanie przez <span class="anon-block">M. K.</span> ubezpieczenia społecznego. Wnioskodawca został zatrudniony, jako dyrektor ds. rozwoju od dnia 10 grudnia 2010 roku. Od dnia 10 stycznia 2011 roku <span class="anon-block">M. K.</span> legitymował się już zaświadczeniem o niezdolności do pracy w okresie od 10 stycznia 2011 roku do 19 kwietnia 2011 roku. Mimo absencji ubezpieczonego, <span class="anon-block"> firma K</span>
<em>
<!-- -->. J. <span class="anon-block"> (...)</span> </em>nie zatrudniła w tym czasie innego pracownika. Obowiązki <span class="anon-block">M. K.</span> przejęła wówczas <span class="anon-block">J. J.</span> – właścicielka spółki. Poza dokumentacją kadrowo – płacową brak innych dokumentów potwierdzających działania wnioskodawcy, jako pracownika.</p>
      <p>Zaskarżonym wyrokiem z dnia 25 maja 2012 roku Sąd Okręgowy w Łodzi, VIII Wydział Pracy i Ubezpieczeń Społecznych, zmienił decyzję Zakładu Ubezpieczeń Społecznych I Oddziału w <span class="anon-block">Ł.</span> i ustalił, że <span class="anon-block">M. K.</span> podlega od 1 grudnia 2010 roku obowiązkowym ubezpieczeniom społecznym tj. emerytalnemu, rentowemu, chorobowemu i wypadkowemu z tytułu zatrudnienia w charakterze pracownika w <span class="anon-block"> firmie K</span>
<em>
<!-- -->. J. <span class="anon-block"> (...)</span>
</em> spółce z ograniczoną odpowiedzialnością w <span class="anon-block">Ł.</span>.</p>
      <p>Powyższe orzeczenie zapadło na podstawie następujących ustaleń faktycznych:</p>
      <p>W dniu l grudnia 2010 roku pomiędzy <em>
<!-- -->„K. J. <span class="anon-block"> (...)</span>
</em> spółką z o.o. <br/>a <span class="anon-block">M. K.</span> została zawarta umowę o pracę, na podstawie której <span class="anon-block">M. K.</span> został zatrudniony od dnia l grudnia 2010 roku na czas nieokreślony na stanowisku dyrektora ds. rozwoju na pełen etat za wynagrodzeniem 15 000 złotych brutto. Do ubezpieczeń społecznych i ubezpieczenia zdrowotnego został zgłoszony w dniu 3 grudnia 2010 roku od dnia 1 grudnia 2010 roku.</p>
      <p>Przedmiotem działalności <span class="anon-block"> firmy K</span>
<em>
<!-- -->. J. <span class="anon-block"> (...)</span>
</em> spółką z o.o. są roboty budowlane, związane ze wznoszeniem budynków i innych obiektów, realizacja projektów budowlanych. Na dzień 23 listopada 2011 roku spółka zatrudniała, poza <span class="anon-block">M. K.</span>, 10 pracowników.</p>
      <p>Do obowiązków pracowniczych <span class="anon-block">M. K.</span> należało samodzielne pozyskiwanie zleceń i koordynowanie pracy, współpraca z producentami, dystrybutorami oraz dostawcami od strony handlowej, pielęgnowanie dobrych relacji ze zleceniodawcami, kalkulacje ofertowe skutkujące pozyskiwaniem nowych zleceń, przygotowywanie realizacji <br/>i rozliczenie kontraktów, ocena i rozwój nowych możliwości dla oferowanych przez spółkę usług, opracowywanie strategii marketingowej i inwestycyjnej firmy, monitorowanie i analiza danych rynkowych dotyczących branży budowlanej oraz działań konkurencji, wspieranie <br/>i wdrażanie inicjatyw mających na celu pozyskiwanie nowych inwestycji, odpowiedzialność za tworzenie działu od podstaw, łącznie z rekrutacją pracowników oraz opracowanie strategii organizacji pracy.</p>
      <p>
<span class="anon-block">M. K.</span> zajmował się przede wszystkim pozyskiwaniem kontrahentów. Posiadał bowiem rozległe kontakty z firmami budowlanymi z czasów pełnienia funkcji wiceprezydenta Miasta <span class="anon-block">Ł.</span>. <span class="anon-block">M. K.</span> przychodził do pracy codziennie około godziny 9.00. Podpisywał listę obecności. Następnie udawał się do swojego gabinetu. Zwykle spotykał się z <span class="anon-block">A. G.</span>. Wspólnie omawiali bieżące sprawy spółki, strategie firmy, sposoby pozyskania kontrahentów. Wynagrodzenie <span class="anon-block">M. K.</span> miał płacone <em>
<!-- -->„do ręki”</em>, co kwitował podpisem na liście płac.</p>
      <p>Podczas zatrudnienia w <span class="anon-block"> spółce K</span>
<em>
<!-- -->. J. <span class="anon-block"> (...)</span>
</em>, do chwili choroby tj. do dnia 10 stycznia 2011 roku, ubezpieczony odbył spotkania biznesowe m.in. <br/>z: <span class="anon-block">A. N.</span> (prezesem zarządu spółki <em>
<!-- -->
<span class="anon-block"> (...)</span>
</em> oraz <span class="anon-block"> (...) spółki Grupa (...)</span>), <span class="anon-block">S. F.</span> (przedstawicielem <span class="anon-block"> firmy (...)</span>), <span class="anon-block">T. B.</span> (właścicielem <span class="anon-block"> firmy (...)</span>), <span class="anon-block">K. J.</span> (prezesem zarządu <span class="anon-block"> firmy (...)</span>).</p>
      <p>Od dnia 10 stycznia 2011 roku <span class="anon-block">M. K.</span> uzyskiwał zaświadczenia <br/>o niezdolności do pracy. Od dnia 24 stycznia 2011 roku pobierał zasiłek chorobowy. W roku 2001 u <span class="anon-block">M. K.</span> zdiagnozowano cukrzycę typu 2. Leczył się diabetologicznie, kardiologicznie i neurologicznie. Był kilkukrotnie hospitalizowany. W dniu 20 stycznia 2011 roku wnioskodawca stawił się u specjalisty medycyny przemysłowej zgłaszając: bóle <br/>w okolicy mostka, od kliku dni nasilające się, ucisk, kołatanie serca, łatwe męczenie się bóle brzucha, bóle kręgosłupa. Otrzymał wtedy zaświadczenie o niezdolności do pracy na okres od 10 do 20 stycznia 2011 r. W dniach od 21 do 25 stycznia 2011 roku wnioskodawca był hospitalizowany <em>
<!-- -->z </em>powodu dolegliwości zamostkowych powysiłkowych. Postawiono rozpoznanie: choroba wieńcowa III klasa wg <span class="anon-block"> (...)</span>, nadciśnienie tętnicze kontrolowane farmakologicznie, cukrzyca typu 2 w trakcie insulinoterapii, hiperlipidemia, hiperurykemia. <br/>U wnioskodawcy wykonano zabieg koronarografii. Ze szpitala został wypisany w stanie optymalnej poprawy z zaleceniem dalszej opieki w POZ oraz okresowej kontroli w Poradni Kardiologicznej i Diabetologicznej.</p>
      <p>W świetle tak poczynionych ustaleń faktycznych Sąd Okręgowy doszedł do przekonania, iż umowa o pracę zawarta pomiędzy <span class="anon-block">M. K.</span> a <span class="anon-block"> spółką K</span>
<em>
<!-- -->. J. <span class="anon-block"> (...)</span>
</em> nie była umową pozorną, a w związku tym odwołujący się podlegał w spornym okresie ubezpieczeniu społecznemu, w tym ubezpieczeniu emerytalnemu, rentowemu, chorobowemu i wypadkowemu. Przeprowadzone w sprawie postępowanie dowodowe nie dało podstaw do kwestionowania prawidłowości zawiązanego stosunku pracy oraz uznania, że celem działania stron było wyłącznie uzyskiwanie przez <span class="anon-block">M. K.</span> świadczeń z ubezpieczenia społecznego. W chwili zatrudnienia stan zdrowia odwołującego się pozwalał na wykonywanie przez niego obowiązków pracowniczych. Fakt świadczenia pracy przez ubezpieczonego potwierdziły zeznania stron umowy oraz zeznania świadków. W związku z powyższym Sąd I instancji, uznając zasadność odwołań, na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 477(14);art. 477(14) § 2)">art. 477 <sup>
<!-- -->14</sup> § 2 k.p.c.</a>, zmienił zaskarżoną decyzję Zakładu Ubezpieczeń Społecznych i orzekł, że <span class="anon-block">M. K.</span> od 1 grudnia 2010 roku podlegał ubezpieczeniom społecznym z tytułu zatrudnienia w <span class="anon-block"> spółce K</span>
<em>
<!-- -->. J. <span class="anon-block"> (...)</span>
</em>.</p>
      <p>Powyższe orzeczenie zaskarżył w całości apelacją Zakład Ubezpieczeń Społecznych zarzucając mu:</p>
      
        
        <p>1. 
        naruszenie przepisów prawa procesowego tj. <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 233)">art. 233 k.p.c.</a> poprzez naruszenie zasady swobodnej oceny dowodów oraz dokonanie oceny zgromadzonego materiału w sposób nasuwający zastrzeżenia z punktu widzenia zasad logicznego rozumowania i <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 477(9);art. 477(9) § 3)">art. 477 <sup>
<!-- -->9 </sup>§ 3 k.p.c.</a> poprzez jego niezastosowanie;</p>
      
      
        
        <p>2. 
        naruszenie przepisów prawa materialnego tj. art. 22 poprzez błędne uznanie, iż strony łączył stosunek pracy.</p>
      
      <p>W uzasadnieniu apelacji organ rentowy, kwestionując prawidłowość rozstrzygnięcia Sądu Okręgowego podniósł dodatkowo, iż zarówno odwołanie <span class="anon-block">M. K.</span>, jak <br/>i odwołanie płatnika składek - <em>
<!-- -->„K. J. <span class="anon-block"> (...)</span>, </em>od decyzji Zakładu Ubezpieczeń Społecznych wniesione zostały z uchybieniem ustawowego terminu miesięcznego i jako takie powinny zostać odrzucone.</p>
      <p>W związku z tym skarżący wniósł o zmianę wyroku Sądu I instancji poprzez odrzucenie odwołania złożonego przez <span class="anon-block">M. K.</span>, ewentualnie oddalenie odwołania oraz odrzucenie, ewentualnie oddalenie odwołania złożonego przez płatnika, ewentualnie uchylenie zaskarżonego wyroku i przekazanie sprawy do ponownego rozpoznania Sądowi Okręgowemu.</p>
      
      <p>
<strong>
<!-- -->Sąd Apelacyjny zważył, co następuje:</strong>
</p>
      
      <p>Apelacja organu rentowego wywołała ten skutek, że zaskarżony wyrok musiał zostać uchylony.</p>
      <p>Zgodnie z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 477(9);art. 477(9) § 1)">art. 477 <sup>
<!-- -->9</sup> § 1 k.p.c.</a> odwołania od decyzji organów rentowych wnosi się na piśmie do organu, który wydał decyzję lub do protokołu sporządzonego przez ten organ, <br/>w terminie miesiąca od doręczenia odpisu decyzji. W myśl § 3 ww. przepisu, sąd odrzuci odwołanie wniesione po upływie terminu, chyba że przekroczenie terminu nie jest nadmierne i nastąpiło z przyczyn niezależnych od odwołującego się.</p>
      <p>W przedmiotowej sprawie sporna decyzja Zakładu Ubezpieczeń Społecznych <br/>I Oddziału w <span class="anon-block">Ł.</span> z dnia 11 kwietnia 2011 roku doręczona została ubezpieczonemu <span class="anon-block">M. K.</span> w dniu 13 kwietnia 2011 roku (tj. w środę) oraz płatnikowi składek <span class="anon-block"> spółce K</span>
<em>
<!-- -->. J. <span class="anon-block"> (...)</span> </em>w dniu 18 kwietnia 2011 roku (tj. w poniedziałek).  Zgodnie z treścią <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 477(9);art. 477(9) § 1)">art. 477 <sup>
<!-- -->9</sup> § 1 k.p.c.</a> odwołanie od decyzji organu rentowego powinno zostać wniesione w terminie miesiąca od doręczenia odpisu decyzji. Stosownie do <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 112)">art. 112 k.c.</a> termin oznaczony w tygodniach, miesiącach lub latach kończy się z upływem dnia, który nazwą lub datą odpowiada początkowemu dniowi terminu, a gdyby takiego dnia w ostatnim miesiącu nie było - w ostatnim dniu tego miesiąca.</p>
      <p>Przenosząc powyższe rozważania na grunt niniejszej sprawy, odwołania od przedmiotowej decyzji organu rentowego z dnia 11 kwietnia 2011 roku powinny zostać wniesione odpowiednio przez ubezpieczonego - do dnia 13 maja 2011 roku (piątek) oraz przez płatnika składek - do dnia 18 maja 2011 roku (środa). Ubezpieczony natomiast nadał odwołanie w placówce pocztowej w dniu 14 maja 2011 roku tj. dzień po upływie miesięcznego terminu. Płatnik składek - <span class="anon-block"> spółka K</span>
<em>
<!-- -->. J. <span class="anon-block"> (...)</span>, </em>wniosła zaś odwołanie bezpośrednio do Zakładu Ubezpieczeń Społecznych w dniu 20 maja 2011 roku tj. dwa dni po upływie miesięcznego terminu. Bezspornie więc termin do wniesienia odwołania, tak przez ubezpieczonego, jak i płatnika składek, został przekroczony. Stosownie więc do treści <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 477(9);art. 477(9) § 3)">art. 477<sup>
<!-- -->9</sup> § 3 k.p.c.</a> odwołanie wniesione z uchybieniem ustawowego terminu podlega odrzuceniu.</p>
      <p>Niemniej jednak, dopuszczalne jest merytoryczne rozpoznanie przez sąd odwołania wniesionego po upływie terminu. W tym celu niezbędnym jest łączne spełnienie dwóch warunków tj. przekroczenie terminu nie może być nadmierne i przyczyna tego musi być niezależna od odwołującego się. Ocena, czy przekroczenie terminu nastąpiło z przyczyn niezależnych od odwołującego się, jest pozostawiona uznaniu sądu<em>
<!-- -->. </em>Dodać przy tym należy, iż to Sąd, do którego organ rentowy przesłał odwołanie decyduje, czy mimo przekroczenia terminu rozpatrzyć merytorycznie odwołanie, czy też je odrzucić jako spóźnione<em>
<!-- -->.</em>
</p>
      <p>Niewątpliwie ubezpieczony <span class="anon-block">M. K.</span> oraz płatnik składek <span class="anon-block"> spółka K</span>
<em>
<!-- -->. J. <span class="anon-block"> (...)</span> </em>wnieśli swoje odwołania od decyzji Zakładu Ubezpieczeń Społecznych <br/>z dnia 11 kwietnia 2011 roku uchybiając przy tym przewidzianemu w przepisie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 477(9);art. 477(9) § 1)">art. 477 <sup>
<!-- -->9</sup> § 1 k.p.c.</a> miesięcznemu terminowi. Przekroczenie terminu do wniesienia odwołania przyznał <br/>w piśmie procesowym z dnia 14 maja 2013 roku pełnomocnik ubezpieczonego <span class="anon-block">M. K.</span>. Pełnomocnik płatnika nie ustosunkował się do zarzutu apelacji, że płatnik wniósł odwołanie po terminie, pomimo wezwania go do tego przez Sąd Apelacyjny (wezwanie <br/>k. 180, doręczenie k. 183). Należy więc uznać, że jest to okoliczność niesporna.</p>
      <p>Przekroczenie terminu wyniosło w przypadku ubezpieczonego - 1 dzień, w przypadku płatnika składek - 2 dni. Uchybienie to ocenić należy niewątpliwie, jako uchybienie które nie jest nadmierne. Niemniej, do rozpoznania odwołania wniesionego po terminie, konieczne jest spełnienie jeszcze jednej przesłanki, a mianowicie przekroczenie terminu musi nastąpić <br/>z przyczyn niezależnych od odwołującego się. Sąd Okręgowy rozpoznał odwołanie wniesione po terminie, jednakże ani w toku postępowania, ani w uzasadnieniu wyroku, nie poczynił ustaleń odnośnie przekroczenia terminu.</p>
      <p>Rozpoznając sprawę ponownie, Sąd Okręgowy, kierując się dyrektywą <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 477(9);art. 477(9) § 3)">art. 477<sup>
<!-- -->9</sup> § 3 k.p.c.</a>, poczyni ustalenia odnośnie przyczyn przekroczenia terminu do wniesienia odwołania, zarówno przez ubezpieczonego, jak i przez płatnika składek. Dopiero po tych ustaleniach możliwe będzie wydanie, stosownego do wyniku tych ustaleń, orzeczenia.</p>
      <p>Mając powyższe na uwadze, Sąd Apelacyjny, na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 386;art. 386 § 4)">art. 386 § 4 k.p.c.</a>, uchylił zaskarżony wyrok i przekazał sprawę do ponownego rozpoznania Sądowi I instancji.</p>
    </div>
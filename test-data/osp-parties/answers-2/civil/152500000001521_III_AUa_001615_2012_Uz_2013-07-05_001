<p>Sygn. akt: III AUa 1615/12</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 5 lipca 2013 r.</p>
      
      <p>Sąd Apelacyjny w Łodzi, III Wydział Pracy i Ubezpieczeń Społecznych</p>
      <p>w składzie:</p>
      <p>Przewodniczący: SSA Maria Padarewska - Hajn</p>
      <p>Sędziowie: SSA Mirosław Godlewski (spr.)</p>
      <p>SSA Anna Szczepaniak-Cicha</p>
      <p>Protokolant: sekr. sądowy Patrycja Stasiak</p>
      
      <p>po rozpoznaniu w dniu 5 lipca 2013 r. w Łodzi</p>
      <p>sprawy<strong>
<!-- --> <span class="anon-block">B. S. (1)</span> </strong>
</p>
      <p>przeciwko <strong>
<!-- --> Zakładowi Ubezpieczeń Społecznych I Oddziałowi w <span class="anon-block">Ł.</span> </strong>
</p>
      <p>o ustalenie podlegania ubezpieczeniom,</p>
      <p>na skutek apelacji wnioskodawczyni</p>
      <p>od wyroku Sądu Okręgowego w Łodzi</p>
      <p>z dnia 2 sierpnia 2012 r., sygn. akt: VIII U 1938/12;</p>
      
      <p>
        <strong>
<!-- -->oddala apelację.</strong>
</p>
      
      <p>Sygn. akt III AUa 1615/12</p>
    </div>
    <div>
      <h2>UZASADNIENIE</h2>
      <p>Decyzją z dnia 18 kwietnia 2012 r. Zakład Ubezpieczeń Społecznych I Oddział w <span class="anon-block">Ł.</span> na podstawie <a href="http://isap.sejm.gov.pl/DetailsServlet?id=WDU19981370887" title="Ustawa z dnia 13 października 1998 r. o systemie ubezpieczeń społecznych - Dz. U. z 1998 r. Nr 137, poz. 887 (art. 83;art. 83 ust. 1;art. 83 ust. 1 pkt. 2)">art. 83 ust. 1 pkt 2</a> w zw. z <a href="http://isap.sejm.gov.pl/DetailsServlet?id=WDU19981370887" title="Ustawa z dnia 13 października 1998 r. o systemie ubezpieczeń społecznych - Dz. U. z 1998 r. Nr 137, poz. 887 (art. 38)">art. 38</a>, w zw. z <a href="http://isap.sejm.gov.pl/DetailsServlet?id=WDU19981370887" title="Ustawa z dnia 13 października 1998 r. o systemie ubezpieczeń społecznych - Dz. U. z 1998 r. Nr 137, poz. 887 (art. 6;art. 6 ust. 1;art. 6 ust. 1 pkt. 5;art. 8;art. 8 ust. 6;art. 8 ust. 6 pkt. 1;art. 9;art. 9 ust. 2;art. 12;art. 12 ust. 1;art. 13;art. 13 pkt. 4;art. 18;art. 18 ust. 8;art. 20;art. 20 ust. 1;art. 20 ust. 2;art. 22;art. 22 ust. 1;art. 22 ust. 2;art. 31;art. 32;art. 36;art. 36 ust. 1;art. 36 ust. 3;art. 36 ust. 4;art. 36 ust. 11;art. 36 ust. 14;art. 47)">art. 6 ust 1 pkt 5, art. 8 ust 6 pkt 1, art. 9 ust 2, art. 12 ust 1, art. 13 pkt 4, art. 18 ust 8, art. 20 ust 1 i 2, art. 22 ust 1 i 2 , art. 31, art. 32, art. 36 ust 1, ust 3, ust 4, ust 11 i 14, art. 47 ustawy z dnia 13 października 1998 r. o systemie ubezpieczeń społecznych</a>, <a href="http://isap.sejm.gov.pl/DetailsServlet?id=WDU20040991001" title="Ustawa z dnia 20 kwietnia 2004 r. o promocji zatrudnienia i instytucjach rynku pracy - Dz. U. z 2004 r. Nr 99, poz. 1001 (art. 104;art. 104 ust. 1;art. 107;art. 107 ust. 1)">art. 104 ust 1, art. 107 ust 1 ustawy z 20 kwietnia 2004 r. o promocji zatrudnienia i instytucjach rynku pracy</a> stwierdził, że <span class="anon-block">B. S. (1)</span> z tytułu prowadzenia pozarolniczej działalności gospodarczej podlegała obowiązkowym ubezpieczeniom społecznym, tj. emerytalnemu, rentowym, wypadkowemu od 1 listopada 2005 r. do 29 lutego 2008 r. Organ rentowy ustalił, że miesięczne podstawy wymiaru składek wynoszą: na obowiązkowe ubezpieczenia społeczne, tj. emerytalne, rentowe i wypadkowe za miesiące: listopad 2005 r. - 1.391,12 zł, od grudnia 2005 r. do lutego 2006 r. - 1.408,34 zł, od marca 2006 r. do maja 2006 r. 1.517,17 zł, od czerwca 2006 r. do sierpnia 2006 r. - 1.518,11 zł, od września 2006 r. do listopada 2006 r. - 1.456,36 zł, od grudnia 2006 r. do lutego 2007 r. - 1.478,80 zł, od marca 2007 r. do maja 2007r. - 1.597,51 zł, od czerwca 2007 r. do sierpnia 2007 r. - 1.625,48 zł, od września 2007 r. do listopada 2007 r. - 1.586,60 zł, od grudnia 2007 r. do lutego 2008 r. - 1.622,05 zł; na Fundusz Pracy za miesiące: listopad 2005 r. - 1.391,12 zł, od grudnia 2005 r. do lutego 2006 r. - 1.408,34 zł, od marca 2006 r. do maja 2006 r. - 1.517,17 zł, od czerwca 2006r. do sierpnia 2006 r. - 1.518,11 zł, od września 2006 r. do listopada 2006 r. - 1.456,36 zł, od grudnia 2006 r. do lutego 2007 r. - 1.478,80 zł, od marca 2007 r. do maja 2007r. - 1.597,51 zł, od czerwca 2007 r. do sierpnia 2007 r. - 1.625,48 zł, od września 2007 r. do listopada 2007 r. - 1.586,60 zł, od grudnia 2007 r. do lutego 2008 r. - 1.622,05 zł.</p>
      <p>W dniu 10 maja 2012 odwołanie od powyższej decyzji ZUS złożyła <span class="anon-block">B. S. (1)</span>. Odwołująca uznała decyzję za krzywdzącą niezgodną z obowiązującymi przepisami i twierdziła, że nie podlega obowiązkowym ubezpieczeniom z pozarolniczej działalności gospodarczej od 1 listopada 2005 r. do 29 lutego 2008 r. <span class="anon-block">B. S. (1)</span> wskazała, że podlegała obowiązkowemu ubezpieczeniu w wyniku zawartej umowy o pracę nakładczą ponieważ dokonała takiego wyboru ubezpieczenia i dodatkowo opłacała składki na ubezpieczenie zdrowotne z tytułu działalności gospodarczej<em>
<!-- -->.</em>
</p>
      <p>
<em>
<!-- -->Wyrokiem z dnia 2 sierpnia 2012 roku Sad Okręgowy w Łodzi , VIII Wydział Pracy i Ubezpieczeń Społecznych oddalił odwołanie.</em>
</p>
      
      <p>
<em>
<!-- -->Wydając powyższe rozstrzygnięcie Sąd Okręgowy ustalił następujący stan faktyczny:</em>
</p>
      <p>Decyzjami z dnia 23 lipca 2009 r. Zakład Ubezpieczeń Społecznych I Oddział w <span class="anon-block">Ł.</span> Inspektorat w <span class="anon-block">Z.</span> wyłączył <span class="anon-block">B. S. (1)</span> z ubezpieczeń społecznych z tytułu wykonywania pracy jako nakładca w <span class="anon-block"> firmie (...)</span> <span class="anon-block">R. M.</span> w okresie od 1 listopada 2005 r. do 31 stycznia 2007 r. oraz w <span class="anon-block"> firmie (...)</span> <span class="anon-block">H. P.</span> w okresie od 1 lutego 2007 r. do 29 lutego 2008 r.. Analiza konta w Kompleksowym Systemie Informatycznym ZUS wskazała, że w okresie od 1 listopada 2005 r. do 29 lutego 2008 r. ubezpieczona prowadziła działalność pozarolniczą. Z tytułu prowadzenia działalności gospodarczej wnioskodawczym podlegała tylko ubezpieczeniu zdrowotnemu z uwagi na podleganie ubezpieczeniom społecznym z tytułu wykonywania pracy nakładczej.</p>
      <p>
<em>
<!-- --> Pismem z dnia 28 grudnia 2011 r. ZUS Inspektorat w <span class="anon-block">K.</span> wszczął postępowanie, którym poinformował ubezpieczoną o konieczności złożenia dokumentów zgłoszeniowych i rozliczeniowych za wskazany okres.</em>
</p>
      <p>Wnioskodawczyni do daty wydania zaskarżonej decyzji nie wywiązała się z obowiązku złożenia prawidłowych dokumentów ubezpieczeniowych i rozliczeniowych.</p>
      
      <p>W tak ustalony stanie faktycznym Sad Okręgowy uznał odwołanie za nieuzasadnione.</p>
      <p>Wskazując na treść art. 6 ust. 1 pkt 5, art. 9 ust 2, art. 12 ust 1, art. 13 pkt 4 ustawy oraz <a href="http://isap.sejm.gov.pl/DetailsServlet?id=WDU19981370887" title="Ustawa z dnia 13 października 1998 r. o systemie ubezpieczeń społecznych - Dz. U. z 1998 r. Nr 137, poz. 887 (art. 18;art. 18 ust. 8)">art. 18 ust 8 ustawy o systemie ubezpieczeń społecznych</a> w brzmieniu obowiązującym do 26 grudnia 2008 r., a także <a href="http://isap.sejm.gov.pl/DetailsServlet?id=WDU20040991001" title="Ustawa z dnia 20 kwietnia 2004 r. o promocji zatrudnienia i instytucjach rynku pracy - Dz. U. z 2004 r. Nr 99, poz. 1001 (art. 20;art. 20 ust. 1;art. 47;art. 47 ust. 1;art. 47 ust. 1 pkt. 1)">art. 20 ust 1 i art. 47 ust 1 pkt 1</a> o systemie ubezpieczeń społecznych z dnia 13 października 1998 r. oraz <a href="http://isap.sejm.gov.pl/DetailsServlet?id=WDU20040991001" title="Ustawa z dnia 20 kwietnia 2004 r. o promocji zatrudnienia i instytucjach rynku pracy - Dz. U. z 2004 r. Nr 99, poz. 1001 (art. 104;art. 107)">art. 104 i art. 107 ustawy z dnia 20 kwietnia 2004 r. o promocji zatrudnienia i instytucjach rynku pracy</a> zważył, że z uwagi ma prawomocne decyzje z dnia 23 lipca 2009 r. o wyłączeniu wnioskodawczyni z ubezpieczeń społecznych u powyższych płatników przy jednoczesnym prowadzeniu działalności gospodarczej, oraz brakiem innego tytułu rodzącego obowiązek <span class="underline">
<!-- -->ubezpieczeń społecznych, wnioskodawc</span>zyni powinna w okresie, od 1 <span class="underline">
<!-- -->listo</span>p<span class="underline">
<!-- -->a</span>da 2005 r. <span class="underline">
<!-- -->do 29</span> l<span class="underline">
<!-- -->utego</span> 2008 r. podlegać ubezpieczeniom społecznym z <span class="underline">
<!-- -->tytułu prowadzenia tej działalnośc</span>i.</p>
      
      <p>
<strong>
<!-- -->Powyższe orzeczenie zaskarżyła apelacją <span class="anon-block">B. S. (2)</span> reprezentowana przez profesjonalnego pełnomocnika zarzucając obrazę <a href="http://isap.sejm.gov.pl/DetailsServlet?id=WDU19981370887" title="Ustawa z dnia 13 października 1998 r. o systemie ubezpieczeń społecznych - Dz. U. z 1998 r. Nr 137, poz. 887 (art. 9;art. 9 ust. 2)">art. 9 ust. 2 ustawy o systemie ubezpieczeń społecznych</a> oraz nieprzestrzeganie prawa, gdyż wnioskodawczyni miała prawo zawrzeć umowę o pracę nakładczą i wybrać tytuł ubezpieczenia z wykonywanej pracy nakładczej.</strong>
</p>
      <p>
<strong>
<!-- -->Wskazując na powyższe skarżąca wniosła o zmianę zaskarżonego wyroku, uwzględnienie odwołania i uchylenie decyzji z dnia 18 kwietnia 2012 r. Zakładu Ubezpieczeń Społecznych w <span class="anon-block">Ł.</span> poprzez uznanie, że wnioskodawczyni nie podlega obowiązkowemu ubezpieczeniu społecznemu z tytułu prowadzenia działalności gospodarczej w okresach od 01.11.2005 r. - 29.02.2008 r. Ubezpieczona wniosła także o zasądzenie od pozwanego na jej rzecz kosztów procesu.</strong>
</p>
      <p>W ocenie apelantki sporna decyzja jest niesłuszna i niezgodna z prawem bowiem w sytuacji równoczesnego prowadzenia pozarolniczej działalności gospodarczej oraz wykonania pracy na podstawie umowy o pracę nakładczą mamy do czynienia z tzw. zbiegiem tytułów do ubezpieczenia. Natomiast wnioskodawczyni wybrała – jako tytuł ubezpieczenia umowę o pracę nakładczą zamiast umowy z działalności gospodarczej i w jej ocenie miała do tego takie prawo, a Sąd i organ rentowy nie może jej zmuszać do sposobu ubezpieczenia i wydawać wyroków dla niej krzywdzących.</p>
      
      <p>
        <strong>
<!-- -->Sąd Apelacyjny zważył, co następuje:</strong>
</p>
      
      <p>Apelacja podlega oddaleniu jako bezzasadna, bowiem Sąd Okręgowy wydał prawidłowe orzeczenie znajdujące uzasadnienie w okolicznościach faktycznych sprawy jak i trafnie zastosowanych przepisach prawa materialnego.</p>
      <p>W niniejszej sprawie ubezpieczona kwestionuje prawidłowość wydanej decyzji z dnia 18 kwietnia 2012 r. powołując się na prawo wyboru systemu ubezpieczenia przy zbiegu tytułów do ubezpieczenia i wskazując że to wybrana przez nią umowa o pracę nakładczą, a nie prowadzenia działalność gospodarcza powinna stanowić tytuł ubezpieczenia społecznego.</p>
      <p>Stwierdzenia jednakże zauważenia wymaga, że wnioskodawczyni nie może skorzystać z powyższego prawa wyboru bowiem prawomocnymi decyzjami z dnia 23 lipca 2009 roku <span class="anon-block">B. S. (3)</span> została wyłączona z ubezpieczenia społecznego jako osoba wykonująca pracę na podstawie umów o pracę nakładczą na rzecz płatnika składek <span class="anon-block"> (...)</span> <span class="anon-block">R. M.</span> z siedzibą w <span class="anon-block">Z.</span> od 1 listopada 2005 r. do 31 stycznia 2007 r. oraz w <span class="anon-block"> firmie (...)</span> <span class="anon-block">H. P.</span> w okresie od 1 lutego 2007 r. do 29 lutego 2008 r. Powyższe decyzje były przedmiotem analizy Sądów obu instancji, w których zarówno Sąd Okręgowy w wyroku z dnia 3 marca 2010 roku jak i Sąd Apelacyjny w wyroku z dnia 8 grudnia 2010 r. potwierdził pozorność zawieranych przez wnioskodawczynię umów o prace nakładczą i w konsekwencji organy orzekające uznały, nie mogły one stanowić podstawy do objęcia ubezpieczonej ubezpieczeniami społecznymi z tego tytułu.</p>
      <p>Prawomocny wyrok Sądu przesądził w sposób definitywny o możliwość objęcia wnioskodawczyni w sporym okresie ubezpieczeniami społecznymi z tytułu zawieranych przez nią umów o prace nakładczą. Konsekwencje procesowe tego wyroku korzystającego z powagi rzeczy osądzonej wyznacza treść przepisów <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 365;art. 366)">art. 365 i art. 366 k.p.c.</a> Odwołanie do Sądu od decyzji organu rentowego wszczynające postępowanie sądowe pełni rolę pozwu, stąd też w sytuacji w której kwestia podlegania ubezpieczeniu społecznemu z tytułu umów o pracę nakładczą została już prawomocnie osądzona Sad rozpoznając niniejszą sprawę jest związany tym stanowiskiem i musi uwzględnić ustalenia zawarte w prawomocnym wyroku w swoich rozważaniach.</p>
      <p>W związku z tym nie kwestionując co do zasady prawa wyboru ubezpieczonej do wskazania tytułu ubezpieczenia społecznego na podstawie <a href="http://isap.sejm.gov.pl/DetailsServlet?id=WDU19981370887" title="Ustawa z dnia 13 października 1998 r. o systemie ubezpieczeń społecznych - Dz. U. z 1998 r. Nr 137, poz. 887 (art. 9;art. 9 ust. 2)">art. 9 ust 2 ustawy z dnia 13 października 1998 roku o systemie ubezpieczeń społecznych</a>, podnieść należy, iż ubezpieczona w spornym okresie mogła podlegać ubezpieczeniom społecznym tylko na podstawie jednego tytułu tj. na podstawie prowadzonej przez siebie działalności gospodarczej.</p>
      <p>Ponadto zauważenia wymaga, że ubezpieczona poza powyższą kwestią nie kwestionowała ani faktu prowadzenia działalności gospodarczej w okresie od 1 listopada 2005 roku do 29 lutego 2008 roku, ani wysokości ustalonych przez organ rentowy podstaw wymiaru składek na ubezpieczenia społeczne.</p>
      <p>Ponieważ organ rentowy dokonał prawidłowego wyliczenia miesięcznych podstaw wymiaru składek na ubezpieczenia społeczne tj emerytalne, rentowe wypadkowe i Fundusz Pracy na podstawie wskazanych w zaskarżonej decyzji przepisów prawa Sąd Apelacyjny podziela stanowisko Sadu pierwszej instancji co do objęcia wnioskodawczyni obowiązkiem ubezpieczeń społecznych w spornym okresie z tytułu prowadzonej działalności gospodarczej.</p>
      
      <p>Na marginesie podnieść należy, że podnoszone w apelacji kwestie dotyczące abolicji należności z ZUS nie mają znaczenia dla rozstrzygnięcia w niniejszej sprawie. W sporze była bowiem decyzja obejmująca ubezpieczoną obowiązkowymi ubezpieczeniami społecznymi z tytuły prowadzonej działalności gospodarczej. Natomiast wszelkie prawa wynikając z wejścia w życie w dniu 15 stycznia 2013 r. ustawy z dnia 9 listopada 2012 r. o umorzeniu należności powstałych z tytułu nieopłaconych składek przez osoby prowadzące pozarolniczą działalność (Dz. U. z 2012 r., poz. 1551) będą dopiero przedmiotem ewentualnej oceny organu rentowego w postępowaniu wywołanym złożeniem odpowiedniego wniosku w przewidzianym do tego terminie.</p>
      
      <p>W związku z tym Sąd Apelacyjny uznał, że zaskarżony wyrok oparty na prawidłowych ustaleniach, nie narusza przepisów prawa materialnego i apelacja wnioskodawczyni, jako bezzasadna podlega oddaleniu na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385 k.p.c.</a>
</p>
    </div>
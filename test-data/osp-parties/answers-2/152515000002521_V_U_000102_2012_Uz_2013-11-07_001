<p>Sygn. akt VU 102/12</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 7 listopada 2013 roku</p>
      
      <p>Sąd Okręgowy w Piotrkowie Trybunalskim, Wydział V Pracy i Ubezpieczeń Społecznych w składzie:</p>
      <p>Przewodniczący SSO Agnieszka Leżańska</p>
      <p>Protokolant Cezary Jarocki</p>
      
      <p>po rozpoznaniu w dniu 7 listopada 2013 roku w Piotrkowie Trybunalskim na rozprawie</p>
      
      <p>sprawy z wniosku <span class="anon-block">M. M. (1)</span>
</p>
      
      <p>przeciwko Zakładowi Ubezpieczeń Społecznych Oddział w <span class="anon-block">T.</span> <span class="anon-block">M.</span>.</p>
      
      <p>o prawo do renty rodzinnej</p>
      
      <p>na skutek odwołania <span class="anon-block">M. M. (1)</span>
</p>
      <p>od decyzji Zakładu Ubezpieczeń Społecznych Oddział w <span class="anon-block">T.</span> <span class="anon-block">M.</span>.</p>
      <p>z dnia 30 listopada 2011r. sygn. <span class="anon-block">(...)</span>
</p>
      
      <p>
<strong>
<!-- --> oddala odwołanie. </strong>
</p>
      
      <p>
<strong>
<!-- -->
          <em>
<!-- -->Sygn. akt VU 102/12</em>
        </strong>
</p>
    </div>
    <div>
      <h2>UZASADNIENIE</h2>
      <p>Decyzją z dnia 30 listopada 2011 roku, Zakład Ubezpieczeń Społecznych Oddział w <span class="anon-block">T.</span> <span class="anon-block">M.</span>. odmówił <span class="anon-block">M. M. (1)</span> prawa do renty rodzinnej po zmarłym w dniu 27 lipca 1991 roku mężu <span class="anon-block">M. M. (3)</span>. W uzasadnieniu organ rentowy wskazał, iż wnioskodawczyni jest zdolna do pracy zarobkowej, a zatem brak jest podstaw do przyznania jej żądanego prawa.</p>
      <p>Od powyższej decyzji wnioskodawczyni złożyła odwołanie w dniu 10 stycznia 2012 roku.</p>
      <p>ZUS wnosił o oddalenie odwołania.</p>
      
      <p>
<strong>
<!-- -->Sąd Okręgowy ustalił, co następuje:</strong>
</p>
      
      <p>
<span class="anon-block">M. M. (1)</span> urodziła się w dniu <span class="anon-block">(...)</span>. Ma wykształcenie techniczne – technik- włókiennik- operator maszyn ceramicznych.</p>
      <p>Aktualnie wnioskodawczyni kontynuuje pracę w <span class="anon-block"> Fabryce (...)</span> w <span class="anon-block">O.</span> na stanowisku operator maszyn i urządzeń ceramicznych <em>
<!-- -->(okoliczności niesporne).</em>
</p>
      <p>W dniu 28 kwietnia 2011 roku, <span class="anon-block">M. M. (1)</span> złożyła wniosek o ustalenie prawa do renty rodzinnej po zmarłym w dniu <span class="anon-block">(...)</span>roku mężu <span class="anon-block">M. M. (4)</span> <em>
<!-- -->(dowód: wniosek o rentę rodzinną k.593-600 w aktach organu rentowego.)</em>
</p>
      <p>Wnioskodawczyni posiada dwójkę dzieci: córkę <span class="anon-block">J. M.</span>, <span class="anon-block">urodzoną w dniu (...)</span> oraz syna <span class="anon-block">D. M.</span>, <span class="anon-block">urodzonego w dniu (...)</span> <em>
<!-- -->(dowód: zeznania wnioskodawczyni <span class="anon-block">M. M. (1)</span> k.39 w aktach sprawy, notatka k. 611 w aktach organu rentowego).</em>
</p>
      <p>Orzeczeniem z dnia 18 maja 2011 roku lekarz orzecznik ZUS stwierdził, iż wnioskodawczyni jest zdolna do pracy zarobkowej <em>
<!-- -->( dowód: orzeczenie LO z dnioa18 maja2011roku k.30 w aktach organu rentowego).</em>
</p>
      <p>Wnioskodawczyni <span class="anon-block">M. M. (1)</span> wniosła sprzeciw od powyższego orzeczenia, w wyniku czego sprawę skierowano na Komisję lekarską ZUS, która w dniu 8 czerwca 2011roku, wydała orzeczenie zgodne z opinią lekarza orzecznika ZUS. Po ponownym badaniu zdiagnozowano u wnioskodawczyni: <span class="underline">
<!-- -->ograniczenie sprawności kolana prawego, zmiany zwyrodnieniowe, przebyte uszkodzenie łękotki bocznej, leczonej artroskopowo, nadciśnienie tętnicze uregulowane farmakologicznie </span>
<em>
<!-- -->(dowód: orzeczenie lekarza orzecznika ZUS z dnia 8 czerwca 2011 roku k 34 z dokumentacją medyczną k. 43-87, sprzeciw z dnia 19 maja 2011roku k.2011roku k.42 w aktach organu rentowego) </em>
</p>
      
      <p>
<strong>
<!-- -->Aktualnie u wnioskodawczyni występują następujące schorzenia: </strong>
</p>
      <p>- zespół bólowy przeciążeniowy bioder kolan, gównie prawego;</p>
      <p>-  zwyrodnienie kolana prawego I/II stop.;</p>
      <p>- stan po skręceniu kolana prawego z częściowym uszkodzeniem łękotki bocznej chondropoatią kłykcia przyśrodkowego uda prawego i chondromalazją rzepki prawej, stan po artroskopii z częściowym usunięciem łękotki bocznej;</p>
      <p>- nadciśnienie tętnicze;</p>
      <p>- stan po operacyjnym (3x)leczeniu żylaków kończyn dolnych;</p>
      <p>- żylaki nawrotowe;</p>
      <p>- przykurcz stawu kolanowego prawego;</p>
      <p>- stan po 2 x artroskopii prawego stawu kolanowego;</p>
      <p>- wole guzowate obojętne.</p>
      
      <p>Stopień zaawansowania powyższych schorzeń <strong>
<!-- -->nie czyni wnioskodawczyni niezdolną do pracy zarobkowej. </strong>
<span class="underline">
<!-- -->W aktualnym stanie zdrowia wnioskodawczyni jest zdolna do wszelkiego rodzaju prac biurowych odpowiednich dla posiadanego wykształcenia oraz każdego rodzaju lekkiej pracy fizycznej, szczególnie w przeważającej pozycji siedzącej.</span>
</p>
      <p>Ze względów profilaktycznych dla <span class="anon-block">M. M. (1)</span> przeciwwskazana jest ciężka praca fizyczna długotrwale obciążająca narząd ruchu, a ze względu na odczuwane zawroty głowy także praca kierowcy, prace na wysokości i przy niebezpiecznych maszynach będących w ruchu<em>
<!-- --> (dowód: dowód opinia biegłych lekarzy ortopedy <span class="anon-block">R.</span> <span class="anon-block">E.</span> k.24-25 wraz z opinią uzupełniającą k.64-65, kardiologa <span class="anon-block">L. D.</span> k.33 wraz z opinia uzupełniająca k.79, angiologia <span class="anon-block">A. P. (1)</span> k.42 wraz z opinia uzupełniającą k.70, endokrynologa <span class="anon-block">E. K.</span>.46-47, psychiatry <span class="anon-block">B. J.</span> k.98-100 ,opinia biegłego medycyny pracy <span class="anon-block">J. G.</span> k.121-124 w aktach sprawy).</em>
</p>
      
      <p>
<strong>
<!-- -->Sąd Okręgowy zważył, co następuje:</strong>
</p>
      
      <p>
<strong>
<!-- -->
<span class="underline">
<!-- -->Odwołanie nie zasługuje na uwzględnienie.</span>
</strong>
</p>
      
      <p>Zgodnie z treścią <a href="http://isap.sejm.gov.pl/DetailsServlet?id=WDU19981621118" title="Ustawa z dnia 17 grudnia 1998 r. o emeryturach i rentach z Funduszu Ubezpieczeń Społecznych - Dz. U. z 1998 r. Nr 162, poz. 1118 (art. 65;art. 65 ust. 1;art. 65 ust. 2)">art. 65 ust. 1 i 2 ustawy z dnia 17 grudnia 1998 roku o emeryturach i rentach z Funduszu Ubezpieczeń Społecznych</a> (tekst jedn.Dz. U. z 2009r. Nr 153, poz. 1227 ze zm.) renta rodzinna przysługuje uprawnionym członkom rodziny osoby, która w chwili śmierci miała ustalone prawo do emerytury lub renty z tytułu niezdolności do pracy lub spełniała warunki wymagane do uzyskania jednego z tych świadczeń, przy czym przy ocenie prawa do renty przyjmuje się, że osoba zmarła była całkowicie niezdolna do pracy. Z kolei stosownie do art. 70 ust. 1 ww. ustawy wdowa ma prawo do renty rodzinnej, jeżeli:</p>
      <p>1) w chwili śmierci męża osiągnęła wiek 50 lat lub była niezdolna do pracy albo</p>
      <p>2) wychowuje co najmniej jedno z dzieci, wnuków lub rodzeństwa uprawnione do renty rodzinnej po zmarłym mężu, które nie osiągnęło 16 lat, a jeżeli kształci się w szkole – 18 lat życia, lub jeżeli sprawuje pieczę nad dzieckiem całkowicie niezdolnym do pracy oraz do samodzielnej egzystencji lub całkowicie niezdolnym do pracy, uprawnionym do renty rodzinnej.</p>
      <p>Prawo do renty rodzinnej nabywa również wdowa, która osiągnęła wiek 50 lat lub stała się niezdolna do pracy po śmierci męża, nie później jednak niż w ciągu 5 lat od jego śmierci lub od zaprzestania wychowywania osób wymienionych w ust. 1 pkt 2.</p>
      <p>W świetle powyższych regulacji istota sporu w przedmiotowej sprawie sprowadzała się do ustalenia, czy wnioskodawczyni spełnia przesłanki do nabycia renty rodzinnej określone w art. 70 ust. 2 ww. ustawy a zatem, <strong>
<!-- -->
    czy stała się niezdolna do pracy nie później niż w ciągu 5 lat od ukończenia 18 lat przez syna <span class="anon-block">D. M.</span> ur.<span class="anon-block">(...)</span> roku, tj. <span class="underline">
<!-- -->
      do <span class="anon-block">(...)</span>roku.</span>
  </strong>
</p>
      <p>W myśl art. 12 ust. 1 ustawy z dnia 17 grudnia 1998 roku o emeryturach i rentach z FUS niezdolną do pracy jest osoba, która całkowicie lub częściowo utraciła zdolność do pracy zarobkowej z powodu naruszenia sprawności organizmu i nie rokuje odzyskania zdolności do pracy po przekwalifikowaniu. Całkowicie niezdolną do pracy jest osoba, która utraciła zdolność do wykonywania jakiejkolwiek pracy, zaś częściowo niezdolną do pracy jest osoba, która w znacznym stopniu utraciła zdolność do pracy zgodnej z poziomem posiadanych kwalifikacji (art. 12 ust. 2 i 3). Przy ocenie stopnia i trwałości niezdolności do pracy oraz rokowania co do odzyskania zdolności do pracy uwzględnia się po pierwsze stopień naruszenia sprawności organizmu oraz możliwości przywrócenia niezbędnej sprawności w drodze leczenia i rehabilitacji oraz po drugie możliwości wykonywania dotychczasowej pracy lub podjęcia innej pracy oraz celowość przekwalifikowania zawodowego, biorąc pod uwagę rodzaj i charakter dotychczas wykonywanej pracy, poziom wykształcenia, wiek i predyspozycje psychofizyczne (art. 13 ust. 1).</p>
      <p>Dla ustalenia, czy wnioskodawczyni <span class="anon-block">M. M. (1)</span> jest niezdolna do pracy w rozumieniu przepisów cyt. Ustawy, Sąd dopuścił dowód z pisemnych opinii biegłych lekarzy: ortopedy, kardiologa, angiologia, endokrynologa i psychiatry, to jest biegłych z zakresu dziedzin medycyny, w ramach których mieszczą się rozpoznane u niej schorzenia. Nadto Sąd dopuścił dowód z opinii biegłego medycyny pracy <span class="anon-block">J. G.</span>, którego zadaniem było sporządzenie opinii w oparciu o całokształt zgromadzonego sprawie materiału dowodowego, w tym schorzenia zdiagnozowane u wnioskodawczyni przez wszystkich biegłych.</p>
      <p>Opinie opracowane przez biegłych tj.: <strong>
<!-- -->ortopedę <span class="anon-block">R.</span> <span class="anon-block">E.</span>
</strong>, <strong>
<!-- -->kardiologa <span class="anon-block">L. D.</span>, angiologa <span class="anon-block">A. P. (1)</span>, endokrynologa <span class="anon-block">E. K.</span>, psychiatrę <span class="anon-block">B. J.</span> oraz biegłego medycyny pracy <span class="anon-block">J. G.</span>
</strong> - Sąd ocenia jako jasne, pełne, logiczne i należycie uzasadnione. Biegli sporządzili opinie po zapoznaniu się z dokumentacją medyczną wnioskodawczyni i wynikami badań dodatkowych, jak również po przeprowadzeniu jej osobistego badania i określili w opiniach, na jakie schorzenia cierpi obecnie wnioskodawczyni.</p>
      <p>Z opinii wskazanych wyżej biegłych wynika jednoznacznie, iż wnioskodawczyni nie spełnia przesłanek do nabycia prawa do renty rodzinnej określonych w art. 70 ust. 2 ustawy o emeryturach i rentach z FUS. W zgodnej ocenie biegłych stopień zaawansowania stwierdzonych u niej schorzeń nie czyni ją bowiem niezdolną do pracy zarobkowej.</p>
      <p>Biegły <strong>
<!-- -->ortopeda <span class="anon-block">R.</span> <span class="anon-block">E.</span>
</strong> uznał, że zmiany zwyrodnieniowe w stawach biodrowych wnioskodawczyni i okolicy lędźwiowo-krzyżowej kręgosłupa są niewielkiego stopnia i powodują dolegliwości bólowe jedynie typu wysiłkowego i przeciążeniowego. Przebiegają one z okresami zaostrzeń, jednakże nie upośledzają w znacznym stopniu sprawności statyczno-dynamicznej narządu ruchu wnioskodawczyni.Nadto biegły ortopeda uznał, że zaostrzenia bólowe zmian zwyrodnieniowych narządu ruchu u <span class="anon-block">M. M. (1)</span> mogą być przez nią leczone w ramach krótkotrwałych zasiłków chorobowych i <strong>
<!-- -->nie uzasadniają uznania jej za niezdolną do pracy.</strong> Swoje stanowisko ortopeda podtrzymał także w swej opinii uzupełniającej .</p>
      <p>Biegły <strong>
<!-- -->kardiolog <span class="anon-block">L. D.</span>
</strong> rozpoznała u wnioskodawczyni jedynie nadciśnienie tętnicze- źle kontrolowane farmakologicznie – jednakże nie powodujące jak dotąd powikłań narządowych. Z tych też względów w ocenie kardiologa nadciśnienie tętnicze na które cierpi wnioskodawczyni <strong>
<!-- -->nie upośledza jej zdolności do pracy.</strong>
</p>
      <p>Biegły <strong>
<!-- -->chirurg-angiolog <span class="anon-block">A. P. (2)</span>
</strong> rozpoznał u wnioskodawczyni stan po trzykrotnym leczeniu chirurgicznym żylaków kończyn dolnych oraz żylaki nawrotowe. Biegły uznał, że różnice w obwodach kończyn dolnych spowodowane są niewielkimi zanikami mięśni kończyny prawej kończyny dolnej, a nie są one następstwem zaburzeń żylnych kończyny lewej. W ocenie biegłego angiologia nawracające żylaki kończyn dolnych <strong>
<!-- -->nie ograniczają jej zdolności do pracy zarobkowe</strong>j. Stanowisko to biegły podtrzymał również w swej opinii uzupełniającej.</p>
      <p>Kolejny biegły <strong>
<!-- -->endokrynolog <span class="anon-block">E. K.</span>
</strong> potwierdziła rozpoznane już wcześniej u wnioskodawczyni wole guzowate obojętne, które z powodu eutyreozy nie wymagają obecnie leczenia farmakologicznego. Tym samym biegła uznała, iż z przyczyn endokrynologicznych wnioskodawczyni <strong>
<!-- -->nie jest niezdolna do pracy</strong>.</p>
      <p>Tożsame stanowisko w sprawie zajął również biegły <strong>
<!-- -->psychiatra <span class="anon-block">B. J.</span>,</strong> który po rozpoznaniu u <span class="anon-block">M. M. (1)</span> epizodu depresyjnego łagodnego, towarzyszącego chorobom somatycznym i podtrzymywany rzez trudną sytuację rodzinną stwierdził, że <strong>
<!-- -->wnioskodawczyni jest zdolna do pracy zarobkowej.</strong>
</p>
      <p>Wszystkie wyżej wskazane opinie znajdują potwierdzenie w opinii biegłego medycyny pracy <strong>
<!-- -->
<span class="anon-block">J. G.</span>
</strong>, który po zapoznaniu się z aktami sprawy, opiniami wydanymi przez wszystkich wskazanych biegłych: ortopedę, kardiologa, chirurga- angiologa, endokrynologa, psychiatrę oraz na podstawie osobistego badania wnioskodawczyni doszedł do przekonania, że <strong>
<!-- -->wnioskodawczyni jest osobą zdolną do pracy zarobkowej zgodnie z poziomem posiadanych kwalifikacji</strong>. Nadto biegły profilaktycznie określił dla wnioskodawczyni przeciwwskazania do ciężkiej pracy fizycznej, długotrwale obciążająca narząd ruchu, a ze względu na odczuwalne zawroty głowy także praca kierowcy, praca na wysokości i przy niebezpiecznych maszynach będących w ruchu.</p>
      <p>Sąd podzielił stanowisko wszystkich lekarzy opiniujących w przedmiotowej sprawie i doszedł do przekonania, że schorzenia rozpoznane u wnioskodawczyni, w ich aktualnym stopniu zaawansowania nie ograniczają zdolności <span class="anon-block">M. M. (1)</span> do pracy.</p>
      <p>Należy przy tym wskazać, że dowód z opinii biegłych nie został w sposób skuteczny zakwestionowany w toku postępowania.</p>
      <p>Podkreślenia wymaga, że zgodnie z przepisami art. 12 i nast. powołanej na wstępie ustawy – renta przysługuje osobom, które całkowicie lub częściowo utraciły zdolność do pracy, przy czym częściowa utrata zdolności do pracy zarobkowej nie jest równoznaczna z niemożnością wykonywania dotychczasowego zatrudnienia. Występuje ona dopiero wówczas, gdy ubezpieczony utracił w znacznym stopniu zdolność do pracy zgodnej z poziomem posiadanych kwalifikacji. Dopiero zatem zmiana zawodu w ramach posiadanych kwalifikacji i brak rokowań odzyskania zdolności do pracy po przekwalifikowaniu dają podstawę do przyznania renty z tytułu częściowej niezdolności do pracy (por. Sąd Najwyższy w wyrokach z dnia 13 października 2009 roku, II UK 106/09, LEX nr 558589, z dnia 8 maja 2008 roku, I UK 356/07, OSNP 2009/17-18/238, z dnia 11 stycznia 2007 roku, II UK 156/06, OSNP 2008/3-4/45 i z dnia 25 listopada 1998 roku, II UKN 326/98, OSNAP 2000/1/36).</p>
      <p>Występujące u 52-letniej wnioskodawczyni schorzenia, na obecnym etapie zaawansowania, nie prowadzą do istotnego naruszenia sprawności organizmu będącego przesłanką orzeczenia niezdolności do pracy. Mimo ich występowania <span class="anon-block">M. M. (1)</span> ma zachowaną zdolność do wykonywania pracy zarobkowej na poziomie posiadanych kwalifikacji. Wnioskodawczyni posiada wykształcenie średnie-techniczne, a na marginesie należy dodać, że aktualnie wykonuje pracę zarobkową- fizyczną.</p>
      <p>W związku z powyższym uznać należało, że wnioskodawczyni nie spełnia przesłanek do nabycia prawa do renty rodzinnej i na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 477(14);art. 477(14) § 1)">art. 477<sup>
<!-- -->14</sup> § 1 k.p.c.</a>, orzec jak w sentencji.</p>
    </div>
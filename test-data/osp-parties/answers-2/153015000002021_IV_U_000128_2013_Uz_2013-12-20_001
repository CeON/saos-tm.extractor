<p>Sygn. akt IV U 128/13</p>
    
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 20 grudnia 2013r.</p>
      
      <p>
<strong>
<!-- -->Sąd Okręgowy w Siedlcach IV Wydział Pracy i Ubezpieczeń Społecznych</strong>
</p>
      <p>w składzie:</p>
      <table>
        <colgroup>
          <col width="167"/>
          <col width="442"/>
        </colgroup>
        <tr>
          <td>
            <p>Przewodniczący</p>
          </td>
          <td>
            <p>SSO Jacek Witkowski</p>
          </td>
        </tr>
        <tr>
          <td>
            <p>Protokolant</p>
          </td>
          <td>
            <p>st. sekr. sądowy Dorota Malewicka</p>
          </td>
        </tr>
      </table>
      <p>po rozpoznaniu na rozprawie w dniu 20 grudnia 2013r. w <span class="anon-block">S.</span>
</p>
      <p>odwołania <span class="anon-block">J. Z.</span>
</p>
      <p>od decyzji Zakładu Ubezpieczeń Społecznych Oddział w <span class="anon-block">S.</span>
</p>
      <p>z dnia 12 grudnia 2012 r. Nr <span class="anon-block"> (...)</span>
</p>
      <p>w sprawie <span class="anon-block">J. Z.</span>
</p>
      <p>przeciwko Zakładowi Ubezpieczeń Społecznych Oddział w <span class="anon-block">S.</span>
</p>
      <p>o prawo do emerytury</p>
      
      <p>
        <strong>
<!-- -->oddala odwołanie</strong>
</p>
      
      <p>Sygn. akt IV U 128/13</p>
    </div>
    <div>
      <h2>UZASADNIENIE</h2>
      <p>Decyzją z dnia 12 grudnia 2012r. Zakład Ubezpieczeń Społecznych Oddział w <span class="anon-block">S.</span> odmówił wnioskodawcy <span class="anon-block">J. Z.</span> prawa do emerytury na podstawie <a href="http://isap.sejm.gov.pl/DetailsServlet?id=WDU19981621118" title="Ustawa z dnia 17 grudnia 1998 r. o emeryturach i rentach z Funduszu Ubezpieczeń Społecznych - Dz. U. z 1998 r. Nr 162, poz. 1118 (art. 184)">art. 184 ustawy z dnia 17.12.1998r. o emeryturach i rentach z Funduszu Ubezpieczeń Społecznych</a> (Dz. U. z 2009r. nr 153 poz. 1227) w zw. z § 4 rozporządzenia Rady Ministrów z dn. 07.02.1983r., w sprawie wieku emerytalnego pracowników zatrudnionych w szczególnych warunkach lub w szczególnym charakterze (Dz. U. Nr 8 poz. 43 ze zm.), gdyż wnioskodawca nie wykazał co najmniej 15-letniego okresu zatrudnienia w warunkach szczególnych. Do tej kategorii zatrudnienia pozwany ZUS zaliczył okresy pracy <span class="anon-block">J. Z.</span> od dnia 02.05.1975r. do 31.05.1980r. w PKS w <span class="anon-block">G.</span> oraz okresy od 11.06.1980r. do 01.02.1990r. w PKS w <span class="anon-block">P.</span>.</p>
      <p>Od decyzji tej odwołanie złożył pełnomocnik ubezpieczonego, który wnosił o jej zmianę i przyznanie prawa do wnioskowanego świadczenia.</p>
      <p>W odpowiedzi na odwołanie pozwany organ rentowy wnosił o jego oddalenie.</p>
      <p>
        <strong>
<!-- -->Sąd Okręgowy ustalił i zważył, co następuje:</strong>
</p>
      <p>Ubezpieczony <span class="anon-block">J. Z.</span> <span class="anon-block">ur. (...)</span> złożył w dniu 04.12.2012r. wniosek do pozwanego Oddziału ZUS o przyznanie mu prawa od emerytury. Na podstawie świadectw pracy, pozwany organ rentowy przyjął za udowodniony okres ubezpieczeniowy na dzień 01.01.1999r. w wymiarze 27 lat 8 miesięcy i 5 dni, w tym 14 lat 8 miesięcy i 21 dni. W związku z tym pozwany ZUS przyjął, że wnioskodawca nie wykazał wymaganych 15 lat zatrudnienia w szczególnych warunkach i tym samym nie spełnił jednej z przesłanek do uzyskania emerytury w wieku obniżonym określonej w treści § 4 ust. 1 pkt 3 cyt. Rozporządzenia Rady Ministrów z dn. 07.02.1983r. Zaskarżoną decyzja z dn. 12.12.2012r. odmówił wnioskodawcy prawa do wnioskowanego świadczenia (k.15 a.e.).</p>
      <p>Pełnomocnik ubezpieczonego wnosił o zaliczenie do kategorii pracy w warunkach szczególnych okresu zatrudnienia w PKS <span class="anon-block">P.</span> od dn. 02.02.1990r. do 30.09.1990r. na stanowisku kierowcy autobusu oraz okresu pełnienia zasadniczej służby wojskowej od dn. 27.10.1972r. do 16.10.1974r., w czasie którego to okresu ubezpieczony był kierowcą samochodu ciężarowego o ciężarze całkowitym powyżej 3,5 tony.</p>
      <p>W toku postepowania rozpoznawczego Sąd ustalił, iż <span class="anon-block">J. Z.</span> podjął zatrudnienie w PKS Oddział w <span class="anon-block">G.</span> od dnia 14.05.1971r. na stanowisku konduktora (k. 6 a. e.). W trakcie zatrudnienia został powołany do odbycia zasadniczej służby wojskowej, która odbywał od dnia 27.10.1972r. do dnia 16.10.1974r. (zaświadczenie WKU – k. 9 a.s.). Po odbyciu służby wojskowej, ubezpieczony powrócił do zatrudnienia u tego samego pracodawcy na dotychczasowe stanowisko, tj. konduktora. Następnie od 02.06.1975r. do końca zatrudnienia, tj. do 31.05.1980r. pracował on jako kierowca samochodu ciężarowego, bądź jako kierowca autobusu. Ten drugi okres zatrudnienia w PKS Oddział <span class="anon-block">G.</span> został zaliczony przez ZUS do kategorii prac w warunkach szczególnych na podstawie świadectwa wykonywania prac w warunkach szczególnych wystawionego w 2010r. przez wymienionego pracodawcę (k.8). Od dnia 11.06.1980r. ubezpieczony podjął zatrudnienie w PKS Oddział w <span class="anon-block">P.</span> na stanowisku kierowcy autobusu (akta osobowe – umowa o pracę). Pracę tę świadczył stale i w pełnym wymiarze do dnia 01.02.1990r. W dniu 31.01.1990r. pracodawca wypowiedział <span class="anon-block">J. Z.</span> warunki pracy i płacy, a mianowicie wypowiedział umowę ze stanowiska kierowcy autobusu na stanowisko zmywacza pojazdów samochodowych w Placówce w <span class="anon-block">(...)</span>. Wypowiedzenie umowy miało skutek od dn.01.05.1990r., jednakże pracodawca w okresie wypowiedzenia warunków pracy powierzył od dnia 02.02.1990r. stanowisko zmywacza (akta osobowe – brak numeracji kart). Na stanowisku zmywacza pojazdów samochodowych ubezpieczony pracował do 30.09.1990r., a następnie na jego wniosek przeniesiono go na stanowisko rewizora i na stanowisku tym <span class="anon-block">J. Z.</span> pracował do końca zatrudnienia w <span class="anon-block"> (...)</span> <span class="anon-block">P.</span>, tj. do 31.07.1994r.</p>
      <p>W toku postępowania rozpoznawczego Sąd przeprowadził dowody osobowe z zeznań ubezpieczonego <span class="anon-block">J. Z.</span> i świadków: <span class="anon-block">A. K.</span>, <span class="anon-block">K. G. (1)</span>, <span class="anon-block">K. G. (2)</span> i <span class="anon-block">R. P.</span> (k. 20, 30v, 38-39 a.s.). Ubezpieczony zeznał, że w okresie poprzedzającym powołanie go do odbycia zasadniczej służby wojskowej, tj. przed 27.10.1972r. był zatrudniony w PKS <span class="anon-block">G.</span> na stanowisku konduktora i po odbyciu służby wojskowej zatrudnił się jako kierowca autobusu. Odnośnie innego okresu zatrudnienia tj. w PKS Oddział w <span class="anon-block">P.</span>, ubezpieczony zeznał, że przez cały okres zatrudnienia wykonywał czynności kierowcy autobusu. Przesłuchani świadkowie również zeznali, że ubezpieczony pracował w PKS <span class="anon-block">P.</span> Placówka w <span class="anon-block">R.</span> jako kierowca autobusu.</p>
      <p>Sąd nie dał wiary zeznaniom ubezpieczonego jak i świadków w tej części, w jakiej zeznali, ze <span class="anon-block">J. Z.</span> w okresie zatrudnienia w PKS Oddział <span class="anon-block">P.</span> Placówka w <span class="anon-block">R.</span>, tj. od 02.02.1990r. do końca zatrudnienia wykonywał wyłącznie pracę jako kierowca autobusu. Dokumenty, które znajdują się w aktach osobowych jednoznacznie wskazują, że wymieniony pracodawca wypowiedział ubezpieczonemu warunki pracy ze stanowiska kierowcy autobusu na zmywacza pojazdów i od dnia 02.02.1990r. ubezpieczony tę pracę rzeczywiście wykonywał. Wskazują na to liczne dokumenty, w tym podanie ubezpieczonego zawierające prośbę o przywrócenie do pracy na stanowisku kierowcy, które to podanie spotkało się z odmową pracodawcy. Dopiero od 01.10.1990r. zmieniono ubezpieczonemu stanowisko pracy na rewizora, na którym był zatrudniony do zakończenia pracy w PKS w <span class="anon-block">P.</span>. Dlatego też Sąd przyjął, że wnioskodawca w spornym okresie wskazanym w odwołaniu, tj. od 02.02.1990r. do 30.09.1990r. nie wykonywał pracy jako kierowca autobusu lecz jako zmywacz pojazdów samochodowych. Ten rodzaj czynności nie należy do kategorii prac w szczególnych warunkach, o którym mowa w wykazie „A” dział VIII w transporcie i łączności cyt. Rozporządzenia Rady Ministrów z dn. 07.02.1983r.</p>
      <p>Ponadto Sąd nie znalazł podstaw do zaliczenia do kategorii prac w warunkach szczególnych okresu odbywania zasadniczej służby wojskowej, od 27.10.1972r. do 16.10.1974r. Okoliczność, iż ubezpieczony był tam kierowcą samochodu ciężarowego nie ma znaczenia prawnego. W świetle ukształtowanego orzecznictwa sądowego, okres odbywania zasadniczej służby wojskowej może być doliczony do okresu pracy w warunkach szczególnych, o ile pracownik przed powołaniem do odbycia służby wojskowej był zatrudniony w zakładzie na stanowisku, które jest zawarte w wykazie „A” do powołanego wyżej rozporządzenia. W przypadku ubezpieczonego sytuacja taka nie miała miejsca, ponieważ <span class="anon-block">J. Z.</span> w okresie poprzedzającym powołanie do odbycia zasadniczej służby wojskowej był zatrudniony w PKS <span class="anon-block">G.</span> jako konduktor. Ten rodzaj pracy nie jest wymieniony w dziale VIIII, ani w dziale XIV rozporządzenia jako praca w warunkach szczególnych.</p>
      <p>W tej sytuacji Sąd uznał, że zaskarżona decyzja jest prawidłowa. Ubezpieczony nie wykazał na dzień 01.01.1999r. co najmniej 15-letniego okresu zatrudnienia w szczególnych warunkach w rozumieniu § 4 ust. 1 pkt 3 Rozporządzenia Rady Ministrów z dn. 07.02.1983r. W związku z tym nie nabył prawa do emerytury w wieku obniżonym na podstawie art. 184 ust. 1 i 2 ustawy o FUS.</p>
      <p>Mając powyższe na względzie, Sąd z mocy <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 477(14);art. 477(14) § 1)">art. 477<sup>
<!-- -->14</sup> § 1 kpc</a> orzekł jak w sentencji.</p>
    </div>
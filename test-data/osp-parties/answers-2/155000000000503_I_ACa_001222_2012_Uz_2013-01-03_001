<p>Sygn. akt I ACa 1222/12</p>
    
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 21 grudnia 2012 r.</p>
      
      <p>Sąd Apelacyjny we Wrocławiu – Wydział I Cywilny w składzie:</p>
      <table>
        <colgroup>
          <col width="219"/>
          <col width="398"/>
        </colgroup>
        <tr>
          <td>
            <p>Przewodniczący:</p>
          </td>
          <td>
            <p>SSA Tadeusz Nowakowski</p>
          </td>
        </tr>
        <tr>
          <td>
            <p>Sędziowie:</p>
          </td>
          <td>
            <p>SSA Franciszek Marcinowski</p>
            <p>SSA Walter Komorek (spr.)</p>
          </td>
        </tr>
        <tr>
          <td>
            <p>Protokolant:</p>
          </td>
          <td>
            <p>Teresa Wróbel - Płatek</p>
          </td>
        </tr>
      </table>
      
      <p>po rozpoznaniu w dniu 21 grudnia 2012 r. we Wrocławiu na rozprawie</p>
      <p>sprawy z powództwa <strong>
<!-- -->
<span class="anon-block">R. P.</span> </strong>
</p>
      <p>przeciwko <strong>
<!-- --> <span class="anon-block"> Spółdzielni Mieszkaniowej (...)</span> we <span class="anon-block">W.</span> </strong>
</p>
      <p>o nakazanie złożenia oświadczenia woli</p>
      <p>na skutek apelacji powoda</p>
      <p>od wyroku Sądu Okręgowego we Wrocławiu</p>
      <p>z dnia 5 września 2012 r. sygn. akt I C 964/11</p>
      
      <p>
<strong>
<!-- -->oddala apelację.</strong>
</p>
    </div>
    <div>
      <h2>UZASADNIENIE</h2>
      <p>Zaskarżonym wyrokiem Sąd Okręgowy oddalił powództwo <br/>
<span class="anon-block">R. P.</span> przeciwko <span class="anon-block"> Spółdzielni Mieszkaniowej (...)</span> o nakazanie złożenia oświadczenia woli odnośnie przeniesienia na powoda prawa własności lokalu w postaci pracowni plastycznej <br/>o pow. 40 m<sup>
<!-- -->2</sup> położonej w budynku przy <span class="anon-block">ul. (...)</span> we <span class="anon-block">W.</span>, wraz <br/>z tarasem i udziałem w nieruchomości wspólnej, oraz o określenie pracowni plastycznej jako przedmiotu odrębnej własności przez jej oznaczenie, w tym m.in. określenie rodzaju, położenia i powierzchni tego lokalu, oraz wielkości udziałów <br/>we współwłasności nieruchomości wspólnej.</p>
      <p>Powyższe rozstrzygnięcie Sąd ten wydał w oparciu o następujące, istotne ustalenia faktyczne.</p>
      <p>W dniu 10.01.1978 r. Związek Polskich Artystów Plastyków (dalej jako ZPAP) zawarł z poprzedniczką prawną strony pozwanej, <span class="anon-block"> Spółdzielnią Mieszkaniową (...)</span> we <span class="anon-block">W.</span> (dalej jako Spółdzielnia) porozumienie. Zgodnie z jego treścią, ZPAP zobowiązał się do powołania zespołu artystów plastyków, w skład którego wchodził m.in. powód <span class="anon-block">R. P.</span>, w celu opracowania koncepcji architektonicznego zagospodarowania <span class="anon-block">osiedla (...)</span>. Spółdzielnia zobowiązała się do pokrycia kosztów opracowania koncepcji architektonicznej, jeżeli przekroczą one sumę 400.000 zł (przed denominacją), realizacji technicznej zatwierdzonych projektów uprzednio uzgodnionych <br/>ze Spółdzielnią, oraz przydzielenia lokali na pracownie na zasadzie najmu pomieszczeń mieszkalnych każdemu z członków zespołu zatrudnionemu przy realizacji tego porozumienia.</p>
      <p>W dniu 20.07.1979 r. ZPAP i Zakłady Artystyczne <span class="anon-block">(...)</span> we <span class="anon-block">W.</span> zawarły ze Spółdzielnią <span class="anon-block">umowę nr (...)</span>, zgodnie z którą Zakłady Artystyczne <span class="anon-block">(...)</span>zobowiązały się do wykonania na rzecz Spółdzielni dzieła polegającego <br/>na plastycznym zagospodarowaniu <span class="anon-block">osiedla (...)</span> we <span class="anon-block">W.</span> w terminie <br/>do 30.07.1980 r. W dniu 24.09.1979 r. <span class="anon-block">R. P.</span>, jako Wykonawca, zawarł <br/>z Zakładami Artystycznymi Związku Artystów Plastyków <span class="anon-block">(...)</span>we <span class="anon-block">W.</span> umowę, zgodnie z którą zobowiązał się do wykonania części prac plastycznych <br/>o wartości wynoszącej 115.400 zł (przed denominacją). Powód wykonał w/w prace <br/>w ramach pomocy społecznej i zrzekł się całości wynagrodzenia na rzecz Spółdzielni w zamian za przydzielenie mu pomieszczenia pracowni przy <span class="anon-block">ul. (...)</span> <br/>we <span class="anon-block">W.</span>.</p>
      <p>W dniu 1.07.1985 r. Spółdzielnia zawarła z powodem <span class="anon-block">R. P.</span> umowę najmu lokalu znajdującego się w budynku przy <span class="anon-block">ul. (...)</span> <br/>we <span class="anon-block">W.</span> z przeznaczeniem na pracownię plastyczną. Pomieszczenie to powód zobowiązał się nakładem własnych środków zaadoptować na pracownię plastyczną. Powód wielokrotnie zabiegał u strony pozwanej (i jej poprzedniczki) o przyznanie <br/>mu spornego lokalu pracowni plastycznej przy <span class="anon-block">ul. (...)</span> we <span class="anon-block">W.</span> <br/>na zasadach spółdzielczego prawa do lokalu mieszkalnego. Zarząd spółdzielni pozwanej nie przychylił się do wniosku powoda, a wytoczone przeciwko <br/>
<span class="anon-block"> (...)</span> powództwo o nakazanie przyznania powodowi spółdzielczego prawa do lokalu mieszkalnego obejmującego lokal przy <span class="anon-block">ul. (...)</span> zostało prawomocnie oddalone wyrokiem z dnia 27.11.1996 r.</p>
      <p>W dniu 18.09.2001 r. powód ponownie bezskutecznie zwrócił się do Spółdzielni z żądaniem zawarcia z nim umowy przeniesienia prawa własności lokalu przy <span class="anon-block">ul. (...)</span> we <span class="anon-block">W.</span>. Z uwagi na zaległości czynszowe strona pozwana odmówiła zawarcia z powodem w/w umowy.</p>
      <p>W dniu 23.11.2004 r. Spółdzielnia, działając na podstawie art. 42 ustawy <br/>o spółdzielniach mieszkaniowych, podjęła uchwałę nr <span class="anon-block">(...)</span> w sprawie określenia przedmiotu własności lokali w nieruchomości oznaczonej w ewidencji gruntów <br/>i budynków, obręb <span class="anon-block">P.</span>, numerami <span class="anon-block">działek (...)</span>, obejmującej budynki przy <span class="anon-block">ul. (...)</span> we <span class="anon-block">W.</span>.</p>
      <p>W związku z zaległościami czynszowymi Spółdzielnia w piśmie z dnia <br/>12.05. 2005 r. wypowiedziała powodowi umowę najmu lokalu pracowni plastycznej położonego we <span class="anon-block">W.</span> przy <span class="anon-block">ul. (...)</span>.</p>
      <p>W wyroku z dnia 1.09.2008 r. Sąd Rejonowy dla <span class="anon-block">W.</span>
  <br/>we <span class="anon-block">W.</span> Wydział XIV Cywilny w sprawie o sygn. XIV C 281/06, z powództwa <span class="anon-block"> Spółdzielni Mieszkaniowej (...)</span> we <span class="anon-block">W.</span> przeciwko <span class="anon-block">R. P.</span> nakazał pozwanemu, aby opuścił, opróżnił <br/>i wydał stronie powodowej lokal użytkowy – pracownię plastyczną w piwnicy <br/>– położony we <span class="anon-block">W.</span> przy <span class="anon-block">ul. (...)</span>. Od powyższego wyroku <br/>
    <span class="anon-block">R. P.</span> wniósł apelację. Postępowanie odwoławcze, prowadzone przez <br/>Sąd Okręgowy pod sygn. II Ca 1015/08, zostało zawieszone do czasu rozstrzygnięcia początkowo sprawy XIV C 568/08, a obecnie do czasu rozpoznania niniejszej sprawy.</p>
      <p>W wyroku z dnia 27.05.2010 r. Sąd Rejonowy dla <span class="anon-block">W.</span>
  <br/>we <span class="anon-block">W.</span> Wydział XIV Cywilny w sprawie o sygn. XIV C 568/08 oddalił powództwo <span class="anon-block">R. P.</span> przeciwko <span class="anon-block"> Spółdzielni Mieszkaniowej (...)</span> we <span class="anon-block">W.</span> o ustalenie, czy czynsz najmu pracowni plastycznej przy <span class="anon-block">ul. (...)</span> we <span class="anon-block">W.</span> został przez Spółdzielnię kiedykolwiek umówiony z najemcą i czy pozwana w tym względzie dochowała warunków umowy najmu z dnia 1 lipca 1985 r., oraz uznania, na podstawie <br/>
<a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 58;art. 58 § 1;art. 58 § 2)">art. 58 § 1 i 2 k.c.</a>, wypowiedzenia umowy najmu z dnia 12.05.2005 r., za nieważną czynność prawną sprzeczną z ustawowym obowiązkiem spółdzielni do przeniesienia prawa własności, wyrażonym w art. 39 ust. 3 i art. 42 ustawy o spółdzielniach mieszkaniowych i zmierzającą o obejścia prawa w zakresie przeniesienia prawa własności.</p>
      <p>Od powyższego wyroku <span class="anon-block">R. P.</span> wniósł apelację, którą <br/>Sąd Okręgowy we <span class="anon-block">W.</span> II Wydział Cywilny Odwoławczy oddalił w wyroku z dnia 10.02.2011 r., w sprawie II Ca 1441/10. Sąd odwoławczy wskazał m.in., <br/>że bezspornym w sprawie było, iż powód nie opłacał w terminie czynszu, <br/>co spowodowało powstanie zadłużenia w wysokości przekraczającej 19.000 zł, <br/>co skutkowało wypowiedzeniem umowy najmu lokalu.</p>
      <p>Mając powyższe na uwadze oraz treść art. 39 ust. 1 u.s.m. oraz art. 42 u.s.m., Sąd I instancji stwierdził, że żądania powoda dochodzone w niniejszej sprawie <br/>nie zasługują na uwzględnienie. Z uwagi bowiem na zaległości powoda wobec pozwanej spółdzielni z tytułu najmu lokalu, a także nie wykazanie przez niego, <br/>iż poniósł w pełni koszty budowy tego lokalu, nie jest zasadne żądanie powoda <br/>o przeniesienie przez pozwaną spółdzielnię na niego własności lokalu przy <br/>
<span class="anon-block">ul. (...)</span> we <span class="anon-block">W.</span>. Sąd ten wskazał przy tym, iż z dowodów <br/>w postaci protokołu zdawczo – odbiorczego oraz noty księgowej wynika, że powód wykonał prace na rzecz pozwanej spółdzielni w ramach pomocy społecznej i zrzekł się całości wynagrodzenia w zamian za przydzielenie mu pomieszczenia pracowni przy <span class="anon-block">ul. (...)</span> we <span class="anon-block">W.</span> na zasadzie najmu, co też miało miejsce, gdyż strony umowę najmu tego lokalu zawarły.</p>
      <p>Następnie Sąd Okręgowy zważył, iż nie zasługiwało także na uwzględnienie żądanie powoda o wydanie orzeczenia, które zastąpi uchwałę zarządu pozwanej spółdzielni w zakresie objętym art. 42 u.s.m., odnośnie określenia pracowni plastycznej jako przedmiotu odrębnej własności przez jej oznaczenie, w tym m.in. określenie rodzaju, położenia i powierzchni lokalu oraz wielkości udziałów <br/>we współwłasności nieruchomości wspólnej. Powyższe żądanie Sąd ten uznał <br/>za bezprzedmiotowe, gdyż pozwana spółdzielnia podjęła uchwałę w sprawie określenia przedmiotu własności lokali w nieruchomości oznaczonej w ewidencji gruntów i budynków, obręb <span class="anon-block">P.</span>, numerami <span class="anon-block">działek (...)</span>, obejmującej budynki przy <span class="anon-block">ul. (...)</span> we <span class="anon-block">W.</span>. Uchwała ta zaś obejmowała sporny lokal, oznaczony w wykazie jako lokal użytkowy - pracownia plastyczna o powierzchni 38,10m<sup>
<!-- -->2</sup> położony w przyziemiu budynku przy <br/>
<span class="anon-block">ul. (...)</span> we <span class="anon-block">W.</span>.</p>
      <p>Apelację od powyższego wyroku wywiódł powód, skarżąc go w całości <br/>i zarzucając:</p>
      <p>1.  Błąd w ustaleniach faktycznych przyjętych za podstawę orzeczenia <br/>i dokonanie sprzecznych ustaleń z zebranym materiałem dowodowym, przez:</p>
      <p>-  uznanie, iż powód nie poniósł w pełni kosztów budowy pracowni plastycznej, gdy wskazana przez stronę pozwaną uchwała w ogóle nie wskazuje, jakiej wielkości to były koszty;</p>
      <p>-  wskazanie, że pozwana zobowiązała się w porozumieniu z 10.01.1978 r. <br/>do przydzielenia lokali na pracownie plastyczne na zasadzie najmu, gdy <br/>w załączonym do akt sprawy porozumieniu nie ma takiego sformułowania;</p>
      <p>-  uznanie, że strona pozwana, podejmując uchwałę nr <span class="anon-block">(...)</span> z dnia 23.11.2004 r., wywiązała się z obowiązków zawartych w art. 42 u.s.m., <br/>gdy uchwała ta nie wymienia w przypadku spornego lokalu osoby i tytułu prawnego do lokalu, prawa do lokalu i zobowiązania do spłaty przypadających na lokal kredytów i kosztów wykupu lokalu;</p>
      <p>-  uznanie, że zaległości powoda z tytułu umowy najmu opiewają na kwotę 19.000 zł, gdy realne zadłużenie powoda to 4.918,47 zł;</p>
      <p>2.  Naruszenie prawa procesowego, tj.:</p>
      <p>-  <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 233;art. 233 § 1)">art. 233 § 1 k.p.c.</a>, przez: wybiórcze traktowanie dowodów i twierdzeń stron; nieuzasadnione nazwanie prac plastycznych wykonanych przez powoda <br/>na rzecz pozwanej, jako wykonanych „w czynie społecznym” <br/>oraz nieuzasadnione przyjęcie, że powód „zrzekł” się honorarium, podczas gdy z dokumentów zgromadzonych w sprawie wynika, że prace te wykonane były „w zamian za przydział lokalu”; nieuzasadnione uznanie, że powód nie poniósł w pełnym zakresie kosztów lokalu, gdy koszty te nie zostały zdefiniowane w uchwale nr <span class="anon-block">(...)</span>;</p>
      <p>-  <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 227)">art. 227 k.p.c.</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 232)">art. 232 k.p.c.</a>, przez nie wyjaśnienie całości okoliczności sprawy i nie uzasadnienie odmowy przeprowadzenia dowodów zawnioskowanych przez powoda;</p>
      <p>-  <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 328;art. 328 § 2)">art. 328 § 2 k.p.c.</a> przez nie wyjaśnienie podstawy faktycznej rozstrzygnięcia, tj. nie wskazanie dowodów na których Sąd się oparł i przyczyn dla których innym dowodom odmówił wiarygodności i mocy dowodowej, co w ocenie skarżącego, uniemożliwia kontrolę instancyjną;</p>
      <p>3.  Nie rozpoznanie istoty sprawy na podstawie zmienionego powództwa, gdyż Sąd Okręgowy nie przeprowadził analizy podstawy prawnej ani faktycznej, zgłaszanej przez powoda w piśmie zmieniającym powództwo;</p>
      <p>4.  Naruszenie prawa materialnego, tj. art. 39 ust. 1 u.s.m., przez przyjęcie, <br/>że powód nie jest osobą, która winna być wskazana w uchwale nr <span class="anon-block">(...)</span>
<br/>z dnia 23.11.2004 r., jako osoba uprawniona do żądania przeniesienia <br/>na niego prawa własności spornego lokalu, z uwagi na utrzymujące <br/>się zadłużenie z tytułu najmu, podczas gdy czym innym jest uprawnienie najemcy do złożenia żądania przeniesienia prawa własności, a czym innym obowiązek spółdzielni do przeniesienia własności – obowiązek ten powstaje bowiem dopiero po spłacie zadłużenia.</p>
      <p>Wskazując na powyższe, powód wniósł o uchylenie zaskarżonego wyroku <br/>i przekazanie sprawy do ponownego rozpoznania Sądowi I instancji.</p>
      
      <p>
<strong>
<!-- -->Sąd Apelacyjny zważył, co następuje:</strong>
</p>
      
      <p>Apelacja, jako nieuzasadniona, podlegała oddaleniu.</p>
      <p>Na wstępie wskazać należy, iż ustalenia faktyczne dokonane w niniejszej sprawie przez Sąd I instancji są prawidłowe i znajdują odzwierciedlenie <br/>w zgromadzonym w sprawie materiale dowodowym. Podkreślić trzeba, iż ustalenia <br/>te poczynione zostały przede wszystkim w oparciu o treść dokumentów zgromadzonych w niniejszej sprawie, jak również orzeczeń sądowych zapadłych pomiędzy stronami w innych postępowaniach. Ustalenia te Sąd Apelacyjny w całości podziela i przyjmuje za podstawę własnego rozstrzygnięcia. Wskazać również należy, iż Sąd Okręgowy w oparciu o dokonane ustalenia faktyczne wyciągnął również co do zasady poprawne wnioski i oceny, które znajdowały uzasadnienie <br/>w przytoczonych przepisach prawa.</p>
      <p>Odnosząc się już do zarzutów skarżącego, w pierwszej kolejności ocenić należało te najdalej idące, tj. m.in. dotyczące naruszenia <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 328;art. 328 § 2)">art. 328 § 2 k.p.c.</a> <br/>Powód naruszenie powyższego przepisu upatrywał w nie wyjaśnieniu przez <br/>Sąd Okręgowy podstawy faktycznej rozstrzygnięcia, tj. nie wskazaniu dowodów <br/>na których Sąd się oparł i przyczyn dla których innym dowodom odmówił wiarygodności i mocy dowodowej. Zważyć jednak należy, iż o skutecznym postawieniu zarzutu naruszenia <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 328;art. 328 § 2)">art. 328 § 2 k.p.c.</a> można mówić tylko wtedy, <br/>gdy uzasadnienie wyroku nie zawiera elementów pozwalających na weryfikację stanowiska Sądu, a braki uzasadnienia w zakresie poczynionych ustaleń faktycznych i oceny prawnej muszą być tak znaczne, że sfera motywacyjna orzeczenia pozostaje nieujawniona, bądź ujawniona w sposób uniemożliwiający poddanie jej ocenie instancyjnej. Zarzut ten może zatem znaleźć zastosowanie jedynie w tych wyjątkowych sytuacjach, w których treść uzasadnienia orzeczenia Sądu I instancji uniemożliwia całkowicie dokonanie oceny toku wywodu, który doprowadził <br/>do wydania zaskarżonego orzeczenia. W niniejszej zaś sprawie z powyższą sytuacją nie mamy do czynienia. Z uzasadnienia Sądu I instancji wyraźnie bowiem wynikają motywy, jakimi Sąd ten kierował się, oddalając przedmiotowe powództwo. <br/>Sąd ten wskazał, jakie fakty uznał za udowodnione i uczynił je podstawą swoich ustaleń oraz na jakich dowodach w tym zakresie się oparł. Dowodach, które jak już wyżej wskazano, wynikają z treści przedstawionych w sprawie przez strony dokumentów i orzeczeń. Sąd Okręgowy wyjaśnił również przy tym podstawę prawną swojego rozstrzygnięcia, przytaczając w tym zakresie właściwe i znajdujące zastosowanie w sprawie przepisy prawa. Z tych też względów powyższy zarzut skarżącego nie mógł znaleźć uzasadnienia. Podobnie jak ten dotyczący <br/>nie rozpoznania istoty niniejszej sprawy przez Sąd I instancji. <br/>Zważyć bowiem należy, iż do „nierozpoznania istoty sprawy” dochodzi w sytuacji nie zbadania przez Sąd podstawy merytorycznej dochodzonego roszczenia, tj. gdy <br/>Sąd nie wniknął w ogóle w całokształt okoliczności sprawy, gdyż pozostając <br/>w mylnym przekonaniu ograniczył się do zbadania jedynie określonego zagadnienia, jak na przykład legitymacji procesowej jednej ze stron, prekluzji, przedawnienia, czego skutkiem było przedwczesne oddalenie powództwa. W realiach analizowanej sprawy powyższe okoliczności nie zaistniały. Sąd I instancji bowiem poczynione ustalenia faktyczne w prawidłowy sposób odniósł i ocenił na gruncie właściwych <br/>i mających w sprawie zastosowanie przepisów prawa, tj. art. 39 u.s.m. <br/>i art. 42 u.s.m., czemu dał wyraz w uzasadnieniu swojego rozstrzygnięcia. <br/>Podkreślić trzeba, iż Sąd Okręgowy rozpoznał zarówno pierwotnie zgłoszone przez powoda żądanie, jak i to zmodyfikowane przez niego w piśmie procesowym datowanym na dzień 21.11.2011 r. (k. 37). Powód bowiem w niniejszej sprawie nie cofnął swojego pierwotnego żądania.</p>
      <p>Odnosząc się natomiast do zarzutów skarżącego dotyczących kwestii związanych z podjęciem przez pozwaną spółdzielnię uchwały, o której mowa <br/>w art. 42 u.s.m. stwierdzić należy, iż okazały się one chybione. W pierwszej kolejności w tym zakresie zważyć należy, że nie zasługiwało na uwzględnienie roszczenie powoda o treści jak w piśmie z dnia 21.11.2011 r., tj. o „orzeczenie zastępujące uchwałę zarządu pozwanej spółdzielni w zakresie objętym przez dyspozycję art. 42 u.s.m., tj. uchwałę, która określi pracownię plastyczną przy <br/>
<span class="anon-block">ul. (...)</span> jako przedmiot odrębnej własności...”. Powód bowiem, <br/>co najwyżej na podstawie art. 49<sup>
<!-- -->1</sup> u.s.m. (który w niniejszej sprawie ma zastosowanie na podstawie normy intertemporalnej zawartej w art. 7 ust. 5 ustawy z dnia 14.06.2007 r., zgodnie z którą, zgłoszone na piśmie roszczenia<strong>
<!-- -->, </strong>o których mowa <br/>w art. 12, art. 15, art. 17<sup>
<!-- -->14</sup>, art. 17<sup>
<!-- -->15</sup>, art. 39, art. 48 oraz art. 48<sup>
<!-- -->1</sup> u.s.m. niezrealizowane do dnia wejścia w życie ustawy z 14 czerwca 2007 r., <br/>są rozpatrywane na podstawie tej ustawy) mógł wnosić o zobowiązanie strony pozwanej do ustanowienia odrębnej własności lokalu przy <span class="anon-block">ul. (...)</span>, <br/>a następnie o nakazanie (zobowiązanie) pozwanej do przeniesienia prawa własności do tego lokalu na jego rzecz.</p>
      <p>Niezależnie jednak od powyższego wskazać należy, jak prawidłowo zauważył to Sąd Okręgowy, iż strona pozwana podjęła uchwałę o której mowa w art. 42 u.s.m., tj. uchwałę nr<span class="anon-block">(...)</span>z dnia 23.11.2004 r. Zważyć należy, że zarząd spółdzielni mieszkaniowej, na podstawie art. 42 u.s.m., nie jest uprawniony do podjęcia uchwały zmieniającej uchwałę określającą przedmiot odrębnej własności wszystkich lokali mieszkalnych i udziały właścicieli lokali w nieruchomości wspólnej (por. uchwała <br/>SN z 22.10.2010 r., III CZP 77/10, OSNC 2011/5/56). Treść bowiem prawomocnej uchwały, o której mowa w art. 42 u.s.m., jest wiążąca dla osób ubiegających się <br/>o przeniesienie na ich rzecz własności lokalu (por. wyrok S.A. w Poznaniu <br/>z 14.01.2009 r., I ACa 916/08, Lex nr 518056). Zatem, po wejściu w życie uchwały zarządu spółdzielni, o której mowa w art. 42 u.s.m., postanowienia tej uchwały obowiązują przy sprzedaży (ustanawianiu odrębnej własności lokali i przenoszeniu własności tych lokali) dla wszystkich lokali w tej nieruchomości. Natomiast osoby uprawnione, których uchwała dotyczy, a których wniosków nie uwzględniono, mogą na podstawie art. 43 u.s.m. zaskarżyć uchwałę do sądu z powodu jej niezgodności <br/>z prawem lub jeśli narusza ona ich interes prawny lub uprawnienia <br/>(vide: A. Doliwa, Prawo mieszkaniowe. Komentarz. Legalis). Uchwała zaś podjęta przez spółdzielnię w trybie art. 42 u.s.m. ukształtuje na trwałe stosunki własnościowe w obrębie poszczególnych nieruchomości, a także decydować będzie o sposobie zaspokojenia roszczeń, jakie z mocy przepisów u.s.m. przysługują członkom spółdzielni i innym osobom. Po wejściu w życie tej uchwały (od dnia, kiedy stała <br/>się ona obowiązująca) niczego już w niej nie można zmienić. <br/>(tak E. Bończak-Kucharczyk w Komentarzu do <a href="http://isap.sejm.gov.pl/DetailsServlet?id=WDU20010040027" title="Ustawa z dnia 15 grudnia 2000 r. o spółdzielniach mieszkaniowych - Dz. U. z 2001 r. Nr 4, poz. 27 ()">ustawy o spółdzielniach mieszkaniowych</a>, Lex). Natomiast błąd w uchwale wymagający jej sprostowania lub zmiany (choćby w niewielkiej części) może zostać skorygowany w trybie <br/>i z zachowaniem procedury z art. 43 (por. R. Dziczek, Spółdzielnie mieszkaniowe. Komentarz, LexisNexis, W-wa 2009, str. 328).</p>
      <p>Reasumując zatem wskazać należy, iż w sytuacji, gdy pozwana spółdzielnia podjęła uchwałę o której mowa w art. 42 u.s.m., to jedyną drogą do jej zmiany jest zaskarżenie tej uchwały w trybie art. 43 u.s.m. Tej treści żądanie nie było zaś przedmiotem rozpoznania niniejszej sprawy. Tym samym wszelkie zarzuty powoda zawarte w apelacji, w których kwestionował on prawidłowość trybu podjęcia powyższej uchwały jak i jej treść, nie miały znaczenia dla rozpoznania niniejszej sprawy, która nie została wszczęta celem zaskarżenia powyższej uchwały, a jedynie celem zobowiązania pozwanej spółdzielni do podjęcia nowej uchwały <br/>(o treści korzystnej dla powoda) w trybie art. 42 u.s.m. Zważyć zaś należy, że tak sformułowane przez powoda żądanie podlegało oddaleniu, z uwagi na to, <br/>że pozwana spółdzielnia, na podstawie art. 42 u.s.m., podjęła w 2004 r. stosowną uchwałę, którą objęła także sporny lokal. Uchwała ta zaś, do czasu jej skutecznego sądowego podważenia w trybie art. 43 u.s.m., jest wiążąca i nie podlega zmianie.</p>
      <p>Co się zaś tyczy pierwotnie zgłoszonego przez powoda roszczenia opartego na treści art. 39 u.s.m., to ono również nie zasługiwało na uwzględnienie. <br/>Odnosząc się w tym zakresie do poszczególnych podniesionych przez skarżącego zarzutów, stwierdzić należy, że prawidłowo ustalił i przyjął Sąd Okręgowy, <br/>że pozwana zobowiązała się w porozumieniu z 10.01.1978 r. do przydzielenia plastykom (w tym powodowi) lokali na pracownie plastyczne na zasadzie najmu. Powyższe wynika bowiem wyraźnie z treści § 7 powyższego porozumienia (k. 44). <br/>Z kolei zarzuty ponoszone przez skarżącego w ramach polemiki z wnioskami zaprezentowanymi przez Sąd I instancji odnośnie tego, czy powód poniósł (czy nie) koszty budowy pracowni plastycznej, nie posiadają istotnego znaczenia <br/>dla rozstrzygnięcia niniejszej sprawy, w oparciu o treść art. 39 u.s.m. <br/>Jak słusznie bowiem wskazał Sąd Okręgowy, dla uwzględnienia żądania opartego na powyższym przepisie (w brzmieniu obowiązującym tak na datę złożenia przez powoda wniosku do pozwanej, jak i na chwilę orzekania w niniejszej sprawie) konieczne jest wykazanie nie tylko tego, że najemca poniósł w pełni koszty budowy danego lokalu, ale również tego, iż nie zalega on ze spłatą świadczeń wynikających <br/>z umowy najmu. W niniejszej zaś sprawie poza sporem jest, iż powód posiada wobec pozwanej spółdzielni niespłacone zadłużenie z tytułu umowy najmu, bez znaczenia pozostaje przy tym sama wysokość tego zadłużenia, tj. w szczególności czy wynosi ono 19.000 zł, czy 4.918,47 zł. Tym samym już z tego względu roszczenie powoda nie mogło zostać uwzględnione. Z tych też względów nie zachodziła zatem potrzeba zobowiązywania pozwanej do wykazania, jakie były koszty budowy spornego lokalu, celem ustalenia czy powód poniósł te koszty w pełnej wysokości. <br/>Z uwagi bowiem na nie zaistnienie jednej z kumulatywnie wymaganych przesłanek (brak zaległości w spłacie należności z tytułu najmu spornego lokalu), roszczenie powoda musiało ulec oddaleniu. Dla oceny powyższego bez znaczenia pozostawała zatem kwestia zaistnienia drugiej z przesłanek wskazanych w art. 39 u.s.m., tj. tego, czy powód poniósł (czy nie) koszty budowy pracowni plastycznej w pełnej wysokości.</p>
      <p>Wskazać również należy, iż wbrew twierdzeniom skarżącego, roszczenie oparte na treści art. 39 u.s.m.– tj. o nakazanie (zobowiązanie) pozwanej spółdzielni do przeniesienia na powoda spornego lokalu – może zostać uwzględnione wyłącznie po spełnieniu przez powoda wszystkich przesłanek wskazanych w powyższym przepisie. Orzeczenie takie bowiem będzie zastępować oświadczenie strony, w tym wypadku pozwanej spółdzielni. Nieuzasadnione są zatem wywody skarżącego, <br/>w których różnicuje on swoje uprawnienie do złożenia żądania o przeniesienie prawa własności z obowiązkiem pozwanej spółdzielni do tego przeniesienia. <br/>W przypadku bowiem wywiedzenia roszczenia w oparciu o treść art. 39 ust. 1 u.s.m., Sąd zobligowany jest zbadać, czy powód posiada stosowne uprawnienie <br/>do wystąpienia z tym roszczeniem, jak również czy uprawnieniu temu odpowiada określony obowiązek pozwanej spółdzielni. W świetle treści art. 39 ust. 1 u.s.m., roszczenie o zawarcie umowy o przeniesienie własności lokalu powstaje wskutek pisemnego żądania, skierowanego przez osoby, o których mowa w ust. 1, <br/>do spółdzielni, <strong>
<!-- -->po dokonaniu przez zainteresowanych spłaty wszelkich długów związanych z tym lokalem</strong>, a w szczególności spłaty przypadającego na dany lokal uzupełnienia wkładu z tytułu modernizacji budynku, spłaty przypadających na lokal zobowiązań spółdzielni z tytułu kredytów i pożyczek zaciągniętych na sfinansowanie kosztów remontów nieruchomości, w której znajduje się lokal, spłaty zadłużenia <br/>z tytułu świadczeń wynikających z umowy najmu. W niniejszej zaś sprawie powód nadal zalega z zapłatą na rzecz pozwanej należności z tytułu najmu spornego lokalu. Stan ten zaś, zgodnie z treścią <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 316;art. 316 § 1)">art. 316 § 1 k.p.c.</a>, Sąd Apelacyjny zobowiązany był wziąć pod uwagę orzekając w niniejszej sprawie.</p>
      <p>Nietrafnie również podnosi skarżący, iż brak było podstaw do przyjęcia, jak uczynił to Sąd I instancji, iż powód prace plastyczne na rzecz pozwanej spółdzielni wykonał częściowo w czynie społecznym, jak również, iż zrzekł się wynagrodzenia za te praca w zamian za przydzielenie mu na zasadach najmu lokalu na pracownię plastyczną. Wnioski Sądu Okręgowego w tym zakresie uzasadnione są bowiem treściami zawartymi w Porozumieniu z dnia 10.01.1978 r. (§ 3 i § 7).</p>
      <p>Mając na uwadze powyższe, Sąd Odwoławczy, na podstawie <br/>
<a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385 k.p.c.</a>, oddalił apelację powoda, jako nieuzasadnioną. Jednocześnie z uwagi na treść art. 49<sup>
<!-- -->1</sup> u.s.m. Sąd nie obciążył powoda kosztami postępowania apelacyjnego.</p>
      
      <p>MW</p>
    </div>
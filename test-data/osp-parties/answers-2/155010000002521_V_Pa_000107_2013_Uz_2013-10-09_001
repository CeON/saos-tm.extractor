<p>
<strong>
<!-- -->
<span class="underline">
<!-- -->Sygn. akt</span> VPa 107/13</strong>
</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p> <strong>
<!-- -->Dnia</strong> 19 września 2013 roku</p>
      <p>
        <strong>
<!-- -->Sąd Okręgowy - Sąd Pracy i Ubezpieczeń Społecznych w Legnicy</strong>
</p>
      
      <p>
<strong>
<!-- -->w składzie następującym:</strong>
</p>
      
      <p>
<strong>
<!-- -->Przewodniczący – SSO Jacek Wilga</strong>
</p>
      
      <p>
<strong>
<!-- -->Sędziowie: SSO Krzysztof Główczyński</strong>
</p>
      <p>
<strong>
<!-- -->SSO Andrzej Marek (spr.)</strong>
</p>
      
      <p>
<strong>
<!-- -->Protokolant:</strong> Ewa Sawiak</p>
      
      <p>
<strong>
<!-- -->po rozpoznaniu w dniu</strong> 19 września 2013 roku <strong>
<!-- -->w Legnicy</strong>
</p>
      
      <p>
<strong>
<!-- -->na rozprawie </strong>
</p>
      
      <p>
<strong>
<!-- -->sprawy z powództwa</strong> Spółdzielni Mieszkaniowej  w <span class="anon-block">W.</span>
</p>
      
      <p>
<strong>
<!-- -->przeciwko</strong> <span class="anon-block">B. B.</span>
</p>
      
      <p>o zapłatę</p>
      
      <p>
<strong>
<!-- -->na skutek apelacji</strong> pozwanej</p>
      
      <p>
<strong>
<!-- -->od wyroku</strong> Sądu Rejonowego - Sądu Pracy i Ubezpieczeń Społecznych w Legnicy</p>
      
      <p>
<strong>
<!-- -->z dnia</strong> 26 kwietnia 2013 roku</p>
      
      <p>
<strong>
<!-- -->sygn. akt</strong> IV P 243/12</p>
      
      
        
        <p>I. 
        <strong>
<!-- -->oddala apelację,  </strong>
</p>
      
      
        
        <p>II. 
        <strong>
<!-- -->zasądza od pozwanej na rzecz strony powodowej kwotę 225 zł tytułem zwrotu kosztów zastępstwa procesowego w postępowaniu apelacyjnym. </strong>
</p>
      
    </div>
    <div>
      <h2>UZASADNIENIE</h2>
      <p>Sąd Rejonowy w Legnicy wyrokiem z dnia 26 kwietnia 2013r. zasądził od pozwanej na rzecz strony powodowej kwotę 2000 zł., oddalił powództwo dalej idące i orzekł o kosztach procesu.</p>
      <p>Sąd Rejonowy uznał, że pozwana wyrządziła szkodę w mieniu pracodawcy. Szkoda ta polegała na bezprawnym uzyskaniu na koszt powodowej spółdzielni licencji zarządcy nieruchomości. Żądanie zostało oddalone częściowo ze względu na uznanie przez Sąd I instancji za uzasadniony podniesionego przez pozwaną zarzutu przedawnienia. Wnioski takie Sąd Rejonowy wyprowadził z ustalonego w sprawie stanu faktycznego, który Sąd Okręgowy w całości aprobuje i uznaje za własny.</p>
      <p>Apelację do powyższego rozstrzygnięcia wniosła pozwana zarzucając:</p>
      <dl>
<dt>-</dt>
<dd>
          <p>sprzeczne z zebranym materiałem dowodowym ustalenie Sądu, iż pozwana uczęszczała na kurs z zakresu zarządzania nieruchomościami bez wiedzy i akceptacji powódki,</p>
        </dd>
<dt>-</dt>
<dd>
          <p>naruszenie prawa materialnego, a w szczególności <a href="http://isap.sejm.gov.pl/DetailsServlet?id=WDU19740240141" title="Ustawa z dnia 26 czerwca 1974 r. - Kodeks pracy - Dz. U. z 1974 r. Nr 24, poz. 141 (art. 291;art. 291 § 3)">art. 291 §3 kp</a> w związku z <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 442(1))">art. 442<sup>
<!-- -->1</sup> kc</a> poprzez jego błędną wykładnię prowadzącą do niewłaściwego wniosku, iż upływ terminu przedawnienia dla roszczeń pracodawcy wobec pracownika o naprawienie umyślnie wyrządzonej szkody następuje po upływie lat 10 bez względu na datę powzięcia wiadomości o wyrządzeniu szkody,</p>
        </dd>
<dt>-</dt>
<dd>
          <p>naruszenie prawa materialnego, a w szczególności <a href="http://isap.sejm.gov.pl/DetailsServlet?id=WDU19740240141" title="Ustawa z dnia 26 czerwca 1974 r. - Kodeks pracy - Dz. U. z 1974 r. Nr 24, poz. 141 (art. 291;art. 291 § 3)">art. 291 §3 kp</a> w związku z <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 442(1))">art. 442<sup>
<!-- -->1</sup> kc</a> poprzez jego błędną wykładnię dokonaną bez rozważenia faktu, iż przedmiotem ocen były zdarzenia kolejno następujące w czasie i pozostające w związku przyczynowy, z czynem przypisywanym pozwanej oraz błędne przyjęcie, iż poszczególne zdarzenia wyznaczają własny dziesięcioletni termin przedawnienia.</p>
        </dd>
</dl>
      <p>Powołując te zarzuty skarżąca wniosła o zmianę zaskarżonego orzeczenia i oddalenie powództwa w całości, a także zasądzenie od powoda na rzecz pozwanej kosztów procesu w tym kosztów zastępstwa procesowego według norm przepisanych, ewentualnie o uchylenie zaskarżonego wyroku i przekazanie sprawy do ponownego rozpoznania Sądowi I instancji z pozostawieniem temu Sądowi rozstrzygnięcia o kosztach postępowania apelacyjnego.</p>
      <p>
<strong>
<!-- -->Sąd Okręgowy zważył, co następuje:</strong>
</p>
      <p>Wyrok Sądu Rejonowego jest prawidłowy. Został oparty na rzetelnie ustalonym stanie faktycznym znajdującym źródło w przeprowadzonym postępowaniu dowodowym. Jego ocena jest wszechstronna. Argumenty prawne powołane w uzasadnieniu zaskarżonego rozstrzygnięcia zasługują na pełną aprobatę. Są przy tym pełne i nie wymagają powtarzania.</p>
      <p>Odnosząc się do zarzutów zawartych w apelacji wskazać trzeba, że:</p>
      <p>1. Apelacja gołosłownie twierdzi, iż zebrany w sprawie materiał dowody nie dawał podstaw do zakwalifikowania zachowania pozwanej jako umyślnego (i bezprawnego) działania na szkodę powódki bowiem – w ocenie skarżącej - przeprowadzane przez sąd dowody potwierdziły fakt rozliczania kosztów związanych z kwestionowanym kursem w sposób jawny przy prowadzonej pełnej dokumentacji finansowej. Jest dokładnie odwrotnie: żaden (może za wyjątkiem bardzo ogólnie i nieprzekonywająco brzmiących zeznań świadka <span class="anon-block">B. G.</span>, którym słusznie Sąd Rejonowy odmówił przymiotu wiarygodności wskazując szczegółowo z jakich powodów to uczynił) z przeprowadzonych dowodów nie wskazywał na odbycie przez pozwaną kursu zarządcy nieruchomości za zgodą organów spółdzielni, która to zgoda miałaby przy tym obejmować także przyzwolenie na pokrycie przez pracodawcę kosztów związanych z takim kursem. W tym zakresie ocena dowodów dokonana przez Sąd Rejonowy nie budzi żadnych zastrzeżeń.</p>
      <p>2. Prawidłowo również - wbrew twierdzeniom apelacji - zastosował Sąd Rejonowy przepisy prawa materialnego dotyczące przedawnienia roszczenia. Przepis <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 442(1);art. 442(1) § 1)">art. 442<sup>
<!-- -->1</sup> § 1 k.c.</a> (stosowany w niniejszej sprawie na mocy odesłania zawartego w <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 291;art. 291 § 3 k)">art. 291 § 3 k</a>.p i mający to samo brzmienie przed i po obwiązującej od 10 sierpnia 2007 r. nowelizacji <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 ()">kodeksu cywilnego</a>) wprowadza - w zakresie przedawnienia roszczenia wyrządzonego czynem niedozwolonym - dwa terminy: pierwszy - trzyletni liczony od momentu dowiedzenia się poszkodowanego zarówno o samej szkodzie jaki i sprawcy; drugi dziesięcioletni rozpoczynający się od dnia zdarzenia wyrządzającego szkodę.</p>
      <p>Z ustalonego w sprawie prawidłowo stanu faktycznego wynika, że statutowe organy strony powodowej o szkodzie dowiedziały się po przeprowadzonej już po rozwiązaniu z pozwaną stosunku pracy lustracji. Zakończyła się ona 7 listopada 2011 r. Skoro zaś pozew został złożony 31 maja 2012 r., to nie został przekroczony pierwszy trzyletni termin a tempore scientiae. Nie ma przy tym znaczenia to, czy pozwana nie ukrywała faktu uczestnictwa w kursie, bo nie o taki fakt (jako początek tego terminu przedawnienia) chodzi. Do rozpoczęcia biegu trzyletniego terminu potrzebna była nie sama wiedza strony powodowej (jej organów) o uczestnictwie pozwanej w kursie, ale wiedza o szkodzie rozumianej jako bezprawne tj. bez zgody spółdzielni pokrywanie opłat za taki kurs z majątku spółdzielni. Nie bez znaczenia jest tutaj to, że powódka pełniła funkcję prezesa zarządu spółdzielni, a podczas jej kadencji nie przeprowadzono w spółdzielni wymaganej prawem lustracji.</p>
      <p>Co do części żądania nastąpiło jednak przedawnienie ze względu na upływ drugiego (tempore facti) terminu wynikającego z powołanego 442<sup>
<!-- -->(
          1)</sup>
       <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (§ 1)">§ 1 k.c.</a> Sąd Okręgowy nie podziela przy tym poglądu skarżącej, iż związek pomiędzy poszczególnymi zdarzeniami (opłatami za uczestnictwo w kursie) skutkuje tym, że termin przedawnienia powinien być liczony od dokonania pierwszej opłaty za powyższy kurs. Każdorazowo bowiem szkoda pracodawcy powstawała w momencie bezprawnego uszczuplenia majątku spółdzielni (uiszczenia poszczególnej opłaty za kurs). Każde takie zdarzenie miało samodzielny byt, stanowiło odrębną (podlegającą wyrównaniu) szkodę i wyznaczało własny termin przedawnienia. Trudno bowiem uznać, że roszczenia wynikające z kosztów wydatkowane przez stronę powodową na pokrycie poszczególnych opłat mogłyby ulegać przedawnieniu zanim jeszcze powstały.</p>
      <p>Mając powyższe na uwadze Sąd na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 385)">art. 385 kpc</a> oddalił apelację jako bezzasadną.</p>
      <p>Orzeczenie w przedmiocie kosztów procesu w postępowaniu odwoławczym Sąd wydał na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 98;art. 98 § 1;art. 98 § 3)">art. 98 § 1 i 3 kpc</a> w zw. z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 98 § 6;art. 98 § 6 pkt. 3;art. 98 § 6 pkt. 11;art. 98 § 6 ust. 1;art. 98 § 6 ust. 1 pkt. 2)">§ 6 pkt 3, 11 ust. 1 pkt 2</a> w zw. z <a href="http://isap.sejm.gov.pl/DetailsServlet?id=WDU20021631349" title="Rozporządzenie Ministra Sprawiedliwości z dnia 28 września 2002 r. w sprawie opłat za czynności radców prawnych oraz ponoszenia przez Skarb Państwa kosztów pomocy prawnej udzielonej przez radcę prawnego ustanowionego z urzędu - Dz. U. z 2002 r. Nr 163, poz. 1349 (§ 12;§ 12 ust. 1;§ 12 ust. 1 pkt. 1)">§ 12 ust. 1 pkt 1 rozporządzenia Ministra Sprawiedliwości z dnia 28 września 2002r. w sprawie opłat za czynności radców prawnych oraz ponoszenia przez Skarb Państwa kosztów pomocy prawnej udzielonej przez radcę prawnego ustanowionego z urzędu</a>
</p>
    </div>
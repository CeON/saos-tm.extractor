<p>Sygn. akt <strong>
<!-- -->IV Ka 174/13</strong>
</p>
    
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 7 marca 2013 r.</p>
      
      <p>Sąd Okręgowy w Szczecinie w IV Wydziale Karnym Odwoławczym w składzie:</p>
      <p>Przewodnicząca: SSO Beata Marzec</p>
      <p>Protokolant: Aneta Maziarek</p>
      
      <p>po rozpoznaniu w dniu 7 marca 2013 r.</p>
      <p>sprawy <strong>
<!-- -->
<span class="anon-block">J. K.</span>
</strong>
</p>
      <p>obwinionej z art. 124 § 1 kw</p>
      <p>na skutek apelacji wniesionej przez obwinioną</p>
      <p>od wyroku Sądu Rejonowego w Goleniowie</p>
      <p>z dnia 5 grudnia 2012 r. sygn. akt II W 587/11</p>
      
      
        
        <p>I. 
        uchyla zaskarżony wyrok i przyjmując, iż wartość szkody wynosiła 270,60 (dwieście siedemdziesiąt i 60/100) złotych, postępowanie przeciwko obwinionej o wykroczenie z art. 124 § 1 kw na podstawie art. 5 § 1 pkt 9 kpow umarza,</p>
      
      
        
        <p>II. 
        kosztami postępowania w sprawie obciąża Skarb Państwa.</p>
      
      
      <p>Sygn. akt IV Ka 174/13</p>
    </div>
    <div>
      <h2>UZASADNIENIE</h2>
      <p>
<span class="anon-block">J. K.</span>została obwiniona o to, że w dniu 16 kwietnia 2011 r. o godz. 19.00 w miejscowości <span class="anon-block">D.</span>gm. <span class="anon-block">M.</span>, na klatce schodowej pod nr 52b, umyślnie uszkodziła aparat fotograficzny <span class="anon-block">(...)</span>o łącznej wartości strat 250zł na szkodę <span class="anon-block">A. B.</span>
</p>
      <p>Sąd Rejonowy w Goleniowie wyrokiem z dnia 5 grudnia 2012 r. sygn. akt 587/11 uznał obwinioną <span class="anon-block">J. K.</span> za sprawcę zarzucanego jej czynu ustalając wartość szkody na kwotę 270,60 zł i na podstawie <a href="http://isap.sejm.gov.pl/DetailsServlet?id=WDU20011061148" title="Ustawa z dnia 24 sierpnia 2001 r. - Kodeks postępowania w sprawach o wykroczenia - Dz. U. z 2001 r. Nr 106, poz. 1148 (art. 5;art. 5 § 1;art. 5 § 1 pkt. 9)">art. 5 § 1 pkt 9 kpw</a> postępowanie o ten czyn umorzył. Na podstawie <a href="http://isap.sejm.gov.pl/DetailsServlet?id=WDU20011061148" title="Ustawa z dnia 24 sierpnia 2001 r. - Kodeks postępowania w sprawach o wykroczenia - Dz. U. z 2001 r. Nr 106, poz. 1148 (art. 118;art. 118 § 2)">art. 118 § 2 kpw</a> kosztami postępowania obciążył Skarb Państwa.</p>
      <p>Apelację wprost od powyższego wyroku wywiodła obwiniona. Zaskarżyła ona wyrok w całości oświadczając, że jest niewinna bo nie popełniła żadnego wykroczenia, a tym bardziej przestępstwa. Obwiniona zakwestionowała wycenę uszkodzeń aparatu jako zawyżoną i sporządzoną nierzetelnie domagając się ponownej opinii, nie zgodziła się z ustalonym zakresem uszkodzeń aparatu, podniosła fakt złożenia aparatu do akt sprawy dopiero po upływie roku od dnia zdarzenia, podważyła autentyczność zapisu wideo będącego dowodem w sprawie oraz zarzuciła udostępnienie do wglądu akt sprawy pokrzywdzonej,</p>
      <p>Obwiniona wniosła o uniewinnienie jej od zarzucanego jej czynu, ewentualnie o przekazanie sprawy do ponownego rozpoznania Sądowi I instancji oraz powołanie biegłego do sporządzenia wyceny naprawy uszkodzonego aparatu.</p>
      <p>
        <strong>
<!-- -->Sąd Okręgowy zważył, co następuje:</strong>
</p>
      <p>Apelacja obwinionej okazała się o tyle skuteczna, o ile doprowadziła do uchylenia zaskarżonego wyroku i umorzenia postępowania po przyjęciu za Sądem Rejonowym, że wartość szkody wynosi 270,60 zł.</p>
      <p>W rozpatrywanej sprawie <span class="anon-block">J. K.</span>we wniosku o ukaranie obwiniono o to, że umyślnie uszkodziła aparat fotograficzny <span class="anon-block">(...)</span>powodując szkody o wartości 250 zł. Sąd Rejonowy po przeprowadzeniu postępowania dowodowego wydał wyrok, którym uznał obwinioną <span class="anon-block">J. K.</span>za sprawcę zarzucanego jej czynu i ustalając wartość szkody na kwotę 270,60 zł, na podstawie <a href="http://isap.sejm.gov.pl/DetailsServlet?id=WDU20011061148" title="Ustawa z dnia 24 sierpnia 2001 r. - Kodeks postępowania w sprawach o wykroczenia - Dz. U. z 2001 r. Nr 106, poz. 1148 (art. 5;art. 5 § 1;art. 5 § 1 pkt. 9)">art. 5 § 1 pkt 9 kpw</a> postępowanie o ten czyn umorzył. W uzasadnieniu swego wyroku Sąd wskazał, że „<em>
<!-- --> według wyceny z <span class="anon-block">Zakładu (...)</span>w <span class="anon-block">S.</span>, koszt naprawy wynosi 270,60 zł, na co składają się koszty części, robocizny i należny podatek VAT.</em>”</p>
      <p>Ustalenie to dotyczące wartości szkody stało się przedmiotem zarzutów postawionych w apelacji obwinionej, kwestionującej wycenę jako zawyżoną i nierzetelną, wymagającą opinii biegłego sądowego.</p>
      <p>Wbrew stanowisku apelującej, Sąd merytorycznie właściwy w sposób uprawniony i dopuszczony przepisami <a href="http://isap.sejm.gov.pl/DetailsServlet?id=WDU20011061148" title="Ustawa z dnia 24 sierpnia 2001 r. - Kodeks postępowania w sprawach o wykroczenia - Dz. U. z 2001 r. Nr 106, poz. 1148 ()">kodeksu postępowania w sprawach o wykroczenia</a> ustalił wartość szkody na podstawie wyceny uzyskanej od <span class="anon-block">K.</span> Serwis w <span class="anon-block">S.</span>, słusznie nie znajdując przesłanek przemawiających za zakwestionowaniem sporządzonego przez niniejszy serwis kosztorysu. Wiarygodność tego dowodu wzmaga dodatkowo notatka sporządzona przez <span class="anon-block"> firmę (...)</span> (k. 7), wedle której koszt naprawy aparatu przewyższa wartość urządzenia, które w momencie zakupu (w 2010 roku) jak podaje pokrzywdzona kosztowało 390 zł.</p>
      <p>Chociaż <span class="anon-block"> firma (...)</span> w <span class="anon-block">S.</span> nie posiada statusu biegłego sądowego, jednakże w związku z pełnioną przez nią działalnością polegającą na naprawie sprzętu fotograficznego w sposób ciągły i zorganizowany należy uznać, że posiada niezbędną wiedzę w kwestii zarówno koniecznego zakresu napraw jak i przede wszystkim ich kosztu. Zgodnie z <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 195)">art. 195 kpk</a> w zw. z <a href="http://isap.sejm.gov.pl/DetailsServlet?id=WDU20011061148" title="Ustawa z dnia 24 sierpnia 2001 r. - Kodeks postępowania w sprawach o wykroczenia - Dz. U. z 2001 r. Nr 106, poz. 1148 (art. 42;art. 42 § 1)">art. 42 § 1 kpw</a> czynności należące do zakresu pracy biegłego może pełnić każdy, kto ma odpowiednią wiedzę i bez względu na to, czy został wpisany na listę biegłych przez prezesa sądu okręgowego. Istotne jest, aby osoba powołana do sporządzenia opinii dysponowała możliwie najwyższymi kwalifikacjami w danej dziedzinie, a w stosunku do pracownika <span class="anon-block">K.</span> Serwis nie istnieje zasadne przypuszczenie, aby takich kwalifikacji nie posiadał, a Sąd I instancji postanowieniem wydanym na rozprawie dnia 2 marca 2012 r. dopuścił dowód z opinii zakładu zajmującego się naprawą aparatów fotograficznych. Apelująca sugerując możliwość stronniczości osób zatrudnionych w <span class="anon-block">K.</span> Serwis w <span class="anon-block">S.</span>, w żaden sposób okoliczności tej nawet nie uprawdopodobniła</p>
      <p>Należy przy tym zauważyć, że przepisy <a href="http://isap.sejm.gov.pl/DetailsServlet?id=WDU20011061148" title="Ustawa z dnia 24 sierpnia 2001 r. - Kodeks postępowania w sprawach o wykroczenia - Dz. U. z 2001 r. Nr 106, poz. 1148 ()">kodeksu postępowania w sprawach o wykroczenia</a> nie nakładają na sąd obowiązku ustalania wartości szkody każdorazowo w oparciu o opinię biegłych, często za wystarczające przyjmuje się zeznania pokrzywdzonych i podawaną przez nich wartość szkody o ile nie budzi ona zastrzeżeń w świetle zasad wiedzy i doświadczenia życiowego.</p>
      <p>Nie mając zatem podstaw do podważenia ustaleń Sądu I instancji, co do wartości szkody, Sąd Okręgowy zaakceptował je i nie przychylił się w tym zakresie do apelacji obwinionej, która się z nimi nie zgadzała.</p>
      <p>Niemożliwe było jednak zaaprobowanie wyroku Sądu Rejonowego w części, w której uznano nim obwinioną za „sprawcę zarzucanego jej czynu”, a w pisemnym uzasadnieniu poczyniono odpowiadające temu ustalenia i oceniono materiał dowodowy pod kątem sprawstwa i winy <span class="anon-block">J. K.</span>, skoro jednocześnie tymże wyrokiem umorzono postępowanie na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 5;art. 5 § 1;art. 5 § 1 pkt. 9)">art. 5 § 1 pkt 9</a> kpow gdyż, jak wskazano w uzasadnieniu, przyjęto, że czyn stanowi przestępstwo z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 288;art. 288 § 1)">art. 288 § 1 kk</a> i brak jest skargi uprawnionego oskarżyciela.</p>
      <p>O ile nie budzi zastrzeżeń prawidłowość rozstrzygnięcia Sądu Rejonowego w przedmiocie umorzenia postępowania na podstawie art. 5 § 1 pkt 9 kpow, o tyle jednoczesne uznanie sprawstwa obwinionej, co do zarzucanego jej czynu (a więc wykroczenia) było niedopuszczalne i czyni orzeczenie to wewnętrznie sprzecznym. Skoro zachodzi ujemna przesłanka procesowa to po myśli art. 62 § 1 i 2 kpow w zb. z art. 5 § 1 pkt 9 kpow wydanie wyroku „skazująco-umarzającego” jest niedopuszczalne. Na takim samym stanowisku stanął Sąd Najwyższy stwierdzając, że „<em>
<!-- -->obowiązujące przepisy postępowania nie przewidują takiej postaci wyroku, aby w odniesieniu do określonego czynu jednocześnie uznawał on winę i umarzał postępowanie</em>” (wyrok SN z dnia 1 marca 1972 r. III KR 246/71). Ustalenie sprawstwa i winy <span class="anon-block">J. K.</span> w zakresie zarzucanego jej czynu było więc niedopuszczalne skoro wedle ustaleń Sądu Rejonowego czyn ten stanowi przestępstwo z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 288;art. 288 § 1)">art. 288 § 1 kk</a>, a brak jest skargi podmiotu uprawnionego do jej wniesienia.</p>
      <p>Odnoszenie się do tej części apelacji, w której obwiniona kwestionuje przypisanie jej sprawstwa zarzuconego czynu staje się bezprzedmiotowe i zbędne skoro Sąd Okręgowy w tym zakresie (uznania sprawstwa obwinionej) wyrok Sądu I instancji uchylił.</p>
      <p>Na podstawie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 632;art. 632 pkt. 2)">art. 632 pkt 2 kpk</a> kosztami postępowania odwoławczego należało obciążyć Skarb Państwa.</p>
    </div>
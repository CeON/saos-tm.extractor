<p>Sygn. akt IC 1126/12</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 20 grudnia 2013 roku</p>
      
      <p>Sąd Okręgowy w Piotrkowie Trybunalskim, Wydział I Cywilny w składzie następującym:</p>
      <table>
        <colgroup>
          <col width="291"/>
          <col width="338"/>
        </colgroup>
        <tr>
          <td>
            <p>Przewodniczący</p>
          </td>
          <td>
            <p>
<strong>
<!-- -->SSO Renata Lech</strong>
</p>
          </td>
        </tr>
        <tr>
          <td>
            <p>Protokolant</p>
          </td>
          <td>
            <p>Anna Andrzejewska</p>
          </td>
        </tr>
      </table>
      <p>po rozpoznaniu w dniu 6 grudnia 2013 roku w Piotrkowie Trybunalskim na rozprawie</p>
      <p>sprawy z powództwa <strong>
<!-- -->
<span class="anon-block">M. B.</span>
</strong>
</p>
      <p>przeciwko <strong>
<!-- -->
<span class="anon-block"> Towarzystwu (...) Spółce Akcyjnej</span> z siedzibą w <span class="anon-block">W.</span>
</strong>
</p>
      <p>o zadośćuczynienie, odszkodowanie i ustalenie odpowiedzialności na przyszłość</p>
      
      
        
        <p>1. 
        zasądza od pozwanego <span class="anon-block"> Towarzystwa (...) Spółki Akcyjnej</span> z siedzibą w <span class="anon-block">W.</span> na rzecz powoda <span class="anon-block">M. B.</span> kwotę <strong>
<!-- -->60.000,00 zł</strong> (sześćdziesiąt tysięcy złotych)<strong>
<!-- --> tytułem zadośćuczynienia</strong> z odsetkami w wysokości określonej w ustawie dla poszczególnych okresów opóźnienia od dnia 3 grudnia 2011r. do dnia zapłaty;</p>
      
      
        
        <p>2. 
        zasądza od pozwanego <span class="anon-block"> Towarzystwa (...) Spółki Akcyjnej</span> z siedzibą w <span class="anon-block">W.</span> na rzecz powoda <span class="anon-block">M. B.</span> kwotę <strong>
<!-- -->3.419,35 zł</strong> (trzy tysiące czterysta dziewiętnaście złotych 35/100) <strong>
<!-- -->tytułem odszkodowania</strong> z odsetkami w wysokości określonej w ustawie dla poszczególnych okresów opóźnienia od dnia 3 grudnia 2011r. do dnia zapłaty;</p>
      
      
        
        <p>3. 
        oddala powództwo w pozostałej części;</p>
      
      
        
        <p>4. 
        nie obciąża powoda <span class="anon-block">M. B.</span> obowiązkiem zwrotu kosztów procesu na rzecz pozwanego <span class="anon-block"> Towarzystwa (...) Spółki Akcyjnej</span> z siedzibą w <span class="anon-block">W.</span>;</p>
      
      
        
        <p>5. 
        nakazuje pobrać od pozwanego <span class="anon-block"> Towarzystwa (...) Spółki Akcyjnej</span> z siedzibą w <span class="anon-block">W.</span> na rzecz Skarbu Państwa – Sądu Okręgowego w Piotrkowie Trybunalskim kwotę 4.729,00 zł (cztery tysiące siedemset dwadzieścia dziewięć złotych) tytułem nieziszczonych kosztów sądowych od uwzględnionej części powództwa;</p>
      
      
        
        <p>6. 
        nie obciążą powoda <span class="anon-block">M. B.</span> obowiązkiem uiszczenia na rzecz Skarbu Państwa – Sądu Okręgowego w Piotrkowie Trybunalskim kosztów sądowych od oddalonej części powództwa.</p>
      
      
      <p>Sygn. akt I C 1126/12</p>
    </div>
    <div>
      <h2>UZASADNIENIE</h2>
      <p>W pozwie z dnia 24 lipca 2012 roku powód <strong>
<!-- -->
<span class="anon-block">M. B.</span>
</strong>, reprezentowany przez pełnomocnika adwokata <span class="anon-block">G. S.</span>, wniósł o zasądzenie od pozwanego <span class="anon-block"> (...)</span> Asekuracja <span class="anon-block"> Towarzystwa (...)</span> z siedzibą w <span class="anon-block">W.</span>: kwoty <strong>
<!-- -->135.000,00 zł tytułem zadośćuczynienia</strong> za krzywdę doznaną w następstwie wypadku komunikacyjnego z dnia 23 maja 2011r. wraz z ustawowymi odsetkami od dnia 23 listopada 2011r. do dnia zapłaty, kwoty <strong>
<!-- -->2.676,22 zł tytułem zwrotu kosztów </strong>poniesionych w związku z powyższym wypadkiem komunikacyjnym, <strong>
<!-- -->ustalenie odpowiedzialności pozwanego </strong>za szkody mogące powstać w przyszłości na zdrowiu powoda w związku z wypadkiem z dnia 23 maja 2011r. oraz zasądzenie od pozwanego na rzecz powoda kosztów postępowania według norm przepisanych, w tym kosztów zastępstwa procesowego (k. 3-9).</p>
      
      <p>W piśmie procesowym z dnia 2 grudnia 2013r., pełnomocnik powoda rozszerzył żądanie pozwu, wnosząc o zsądzenie na rzecz powoda dodatkowo <strong>
<!-- -->kwoty 743,13 zł tytułem odszkodowania </strong>z ustawowymi odsetkami od dnia doręczenia pisma rozszerzającego powództwo pozwanemu do dnia zapłaty.</p>
      
      <p>Pozwany <strong>
<!-- -->
<span class="anon-block"> (...) Spółka Akcyjna</span> z siedzibą w <span class="anon-block">W.</span>
</strong>, reprezentowana przez pełnomocnika radcę prawnego <span class="anon-block">J. N.</span>, a następnie przez pełnomocnika radcę prawnego <span class="anon-block">L. A.</span>, nie uznał żądania pozwu i wniósł o oddalenie powództwa. Podniósł, iż pozwany w toku postępowania likwidacyjnego <strong>
<!-- -->wypłacił powodowi zadośćuczynienie za doznaną krzywdę w kwocie 15.000 zł, </strong>która to kwota rekompensuje krzywdę, jakiej doznał powód w następstwie wypadku z dnia 23 maja 2011r. (k. 106).</p>
      
      <p>W toku procesu z dniem 28 grudnia 2012r. <strong>
<!-- -->we wszelkie prawa i obowiązki pozwanego <span class="anon-block"> (...) Spółki Akcyjnej</span> z siedzibą w <span class="anon-block">W.</span> weszła <span class="anon-block"> Spółka Towarzystwo (...) Spółka Akcyjna</span> z siedzibą w <span class="anon-block">W.</span>
</strong>, jako spółka przejmująca (k. 118-123).</p>
      
      <p>
<strong>
<!-- -->Sąd Okręgowy ustalił następujący stan faktyczny:</strong>
</p>
      
      <p>W dniu 23 maja 2011 roku w <span class="anon-block">R.</span> przy <span class="anon-block">ul. (...)</span> doszło do wypadku komunikacyjnego, w którym poszkodowany został powód. Powód, jadący rowerem, został potrącony przez kierującą samochodem marki <span class="anon-block">P. (...)</span> o <span class="anon-block">nr rej. (...)</span> <span class="anon-block">M. Z.</span>.</p>
      
      <p>(okoliczność bezsporna)</p>
      
      <p>Prawomocnym wyrokiem Sądu Rejonowego w Radomsku z dnia 13 lutego 2012r. w sprawie VI K 526/11 <span class="anon-block">M. Z.</span> została uznana winną tego, że w dniu 23 maja 2011r. o godz. 5:40 w <span class="anon-block">R.</span> na <span class="anon-block">ul. (...)</span> nieumyślnie naruszyła zasady bezpieczeństwa w ruchu drogowym w ten sposób, iż kierując samochodem osobowym marki <span class="anon-block">P. (...)</span> <span class="anon-block">nr rej. (...)</span>, wykonując manewr skrętu w prawo zajechała drogę rowerzyście jadącemu w tym samym kierunku i doprowadziła do zderzenia z <span class="anon-block">M. B.</span>, który doznał wieloodłamowego zmiażdżeniowo-rozszczepiennego złamania kłykcia bocznego kości piszczelowej lewej, w wyniku którego doszło do wadliwego wygojenia kłykcia bocznego piszczeli lewej z kompresją i zaburzeniami osi i tendencją do koślawienia i skrzywienia osi kończyny i są to zmiany trudno odwracalne, mogące prowadzić do niewydolności stawu, co spowodowało ciężki uszczerbek na zdrowiu w postaci długotrwałej choroby, tj. przestępstwa z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 177;art. 177 § 2)">art. 177 § 2 k.k.</a>
</p>
      <p>W punkcie drugim powyższego wyroku Sąd zasądził od oskarżonej na rzecz poszkodowanego nawiązkę w kwocie 2.000 zł na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 46;art. 46 § 2)">art. 46 § 2 k.k.</a>
</p>
      
      <p>(dowód: wyrok Sądu Rejonowego w Radomsku z dnia 13 lutego 2012r. w sprawie VI K 526/11, k. 126 załączonych akt VI K 526/11)</p>
      
      <p>Zgromadzony rzeczowy materiał dowodowy nie pozwala przeprowadzić pełnej rekonstrukcji wypadku w sensie kryminalistycznym.</p>
      <p>Analiza zgromadzonego materiału dowodowego pozwala na stwierdzenie, że bezpośrednią i zarazem jedyną przyczyną wypadku komunikacyjnego z dnia 23 maja 2011r. było nieprawidłowe zachowanie kierującej pojazdem <span class="anon-block">P.</span> <span class="anon-block">M. Z.</span>, która nie zachowała szczególnej ostrożności podczas zmiany kierunku ruchu i zajechała drogę prawidłowo poruszającemu się rowerzyście. Zabezpieczony w aktach sprawy materiał dowodowy i przeprowadzona analiza nie pozwalają na przypisanie kierującemu rowerem powodowi popełnienia błędów w taktyce lub technice jazdy, a tym samym brak jest podstaw do twierdzenia, iż przyczynił się on w jakikolwiek sposób do wypadku i jego skutków.</p>
      
      <p>(dowód: opinia biegłego z zakresu techniki samochodowej i rekonstrukcji zdarzeń drogowych dr inż. <span class="anon-block">K. W.</span>, k. 205-216)</p>
      
      <p>Kierująca pojazdem <span class="anon-block">P.</span> <span class="anon-block">M. Z.</span> była ubezpieczona w zakresie ubezpieczenia odpowiedzialności cywilnej posiadaczy pojazdów mechanicznych w <span class="anon-block"> (...) Spółce Akcyjnej</span> z siedzibą w <span class="anon-block">W.</span>.</p>
      
      <p>(okoliczność bezsporna)</p>
      
      <p>Bezpośrednio po wypadku powód został przewieziony na <span class="anon-block"> Oddział (...)</span> Urazowo-Ortopedycznej <span class="anon-block"> Szpitala (...)</span> w <span class="anon-block">R.</span> z rozpoznaniem wieloodłamowego zmiażdżeniowo-rozszczepiennego złamania kłykcia bocznego kości piszczelowej lewej. W okresie hospitalizacji powód został poddany zabiegom repozycji krwawej, zespolenia m. <span class="anon-block"> (...)</span> i zeszycia łękotki bocznej.</p>
      <p>Powód był hospitalizowany od 23 maja 2011r. do 9 czerwca 2011r. Został wypisany z zalecenie kontynuowania leczenia w <span class="anon-block"> (...)</span>, chodzenia o kulach z odciążeniem operowanej kończyny.</p>
      <p>W trakcie hospitalizacji powód był konsultowany przez neurologa , który 06.06.2013r. odnotował: „Pacjent potrącony przez samochód , przytomności nie stracił, nie wymiotował. Zgłasza bóle kręgosłupa szyjnego”. W przedmiotowym badaniu neurologicznym konsultujący neurolog nie stwierdził odchyleń od stanu prawidłowego. Rozpoznał stłuczenie kręgosłupa.</p>
      <p>Dalej powód leczył się w Por. <span class="anon-block"> (...)</span> Urazowo - Ortopedycznej w <span class="anon-block">R.</span>. Był usprawniany ambulatoryjnie. <span class="anon-block"> (...)</span> zespalający usunięto w 01/2012r.</p>
      <p>W sierpniu 2012r. był ponownie hospitalizowany w <span class="anon-block">O.</span>. <span class="anon-block"> (...)</span> Urazowo - Ortopedycznej z powodu pourazowej artrozy stawu kolanowego lewego -leczenie artroskopowe.</p>
      <p>Poza leczeniem ortopedycznym, po przebytym wypadku powód leczył się też u neurologa - 2 wizyty:</p>
      <p>- w marcu 2012r. - skargi na bóle kręgosłupa lędźwiowo - krzyżowego od czasu wypadku, w badaniu przedmiotowym nie stwierdzono objawów korzeniowych, odnotowano brak odruchu skokowego prawego, a w rtg stwierdzono zmiany zwyrodnieniowo - dyskopatyczne odcinka lędźwiowego;</p>
      <p>- w kwietniu 2012r. - skargi na bóle kręgosłupa szyjnego, w badaniu przedmiotowym bez objawów uszkodzenia układu nerwowego.</p>
      
      <p>(dowód: kopia karty informacyjnej leczenia szpitalnego, k. 21-22, opinia biegłej z zakresu neurologii i rehabilitacji medycznej <span class="anon-block">B. S. (1)</span>, k. 168-169)</p>
      
      <p>W okresie od 6 lutego 2012r. do 20 marca 2012r. powód był leczony w Oddziale <span class="anon-block"> (...)</span> Dziennej <span class="anon-block"> Szpitala (...)</span> w <span class="anon-block">R.</span>, gdzie przyjęto go z rozpoznaniem stan po złamaniu zmiażdżeniowym bliższej nasady kości piszczelowej lewej, zwyrodnienie pourazowe kolana lewego. Zastosowano leczenie rehabilitacyjne w postaci: ćwiczeń wspomaganych, ćwiczeń czynnych w odciążeniu z oporem, ćwiczeń izokinetycznych, jonoforezy, pola elektromagnetycznego wysokiej częstotliwości. Po 5-tygodniowym cyklu leczenia rehabilitacyjnego sprawność chodu powoda uległa poprawie, powód zaczął chodzić bez kul łokciowych z utykaniem. Stwierdzono jednakże rozległe zmiany zwyrodnieniowe kolana lewego z cechami dużej koślawości kolana na tle pourazowym. Zalecono dalsze leczenie w warunkach ambulatoryjnych.</p>
      
      <p>(dowód: karta informacyjna leczenia szpitalnego, k. 19-20)</p>
      
      <p>Powód w wyniku wypadku w dniu 23.05.2011r. doznał wieloodłamowego zmiażdżeniowego wgnieceniowo-rozszczepiennego złamania kłykcia bocznego piszczeli podudzia lewego. Uraz kolana lewego leczony był operacyjnie. Obecnie klinicznie przedmiotowo stwierdza się małą niestabilność złożona I° boczna i przyśrodkowa, zaznaczone ograniczenie zgięcia o około 50° oraz wyprostu ok. 15° z zanikami mięśniowymi uda i goleni lewej, ruchy czynne są bolesne w końcowej fazie, postępujące pourazowe zwyrodnienie kolana lewego z atrozą pourazową kolana lewego II° wg obrazu na ostatniej płycie DVD.</p>
      <p>Wobec powyższego trwały uszczerbek ze strony kolana prawego należy ustalić wg pozycji 156 - 10% ze wskazaniem na niestabilność i uszkodzeniem tkanki kostno-chrzęstnej kłykcia bocznego z ubytkiem części centralnej kłykcia bocznego po jego złamaniu wgnieceniowo-rozszczepiennym i pourazowym zwyrodnieniem po w/w złamaniem przezstawowym bliższej nasady piszczeli lewej.</p>
      <p>Uszczerbek związany z ubytkami - ubytki ruchowe kolana ok. 50° w zakresie zgięcia i 20 ° wyprostu kolana lewego należy ocenić na -5% za ubytek zgięcia i 2 % za ubytek wyprostu.</p>
      <p>
<strong>
<!-- -->Suma uszczerbku w obrębie kolana lewego wynosi l0%+5%+2%=17%. </strong>
</p>
      <p>Stopień cierpień powoda w następstwie urazów doznanych w wypadku był duży przez 3 miesiące, potem średni przez okres ok. 3 miesięcy, po tym okresie i obecnie stopień jest umiarkowany z okresami nasilenia przeciążeniowego z powodu postępującej artrozy pourazowej kolana lewego.</p>
      <p>Pomocy innych osób w samodzielnej czynności życia codziennego powód wymagał ok. 6 godzin przez 3 miesiące, przez kolejne 3 miesiące po 2 godziny na dobę. Po tym okresie i nadal do dnia dzisiejszego potrzebuje pomocy ok. 2 godziny na dobę z powodu utrzymującego naruszenia funkcji motorycznej <span class="anon-block"> (...)</span> i postępującej liniowo zwyrodnienia kolana lewego po przebytym złamaniu z uszkodzeniem chrząstki stawowej.</p>
      <p>Pomocy powód potrzebował przy przygotowaniu posiłków, przemieszczaniu w domu i poza domem, korzystaniu z toalety i wykonywaniu podstawowych czynności życia codziennego, kąpielach i higieny osobistej i załatwienia spraw poza domem.</p>
      <p>Rokowania co do poprawy stanu zdrowia powoda są niepewne z powodu utrwalonej destrukcji chrzęstno-kostnej bliższej nasady kości piszczelowej po przebytym złamaniu, utrwalonego naruszenia sprawności, dysfunkcji ruchowej kolana lewego oraz z powodu postępującej choroby zwyrodnieniowej pourazowej kolana lewego. Ubytki chrzęstno-kostne z destrukcją są związane z samym urazem i nie wynikają z samego leczenia.</p>
      <p>W związku z leczenie urazów doznanych w następstwie wypadku powód poniósł koszty : - 2 kule - 60zł, koszt leków <span class="anon-block"> (...)</span> i leków osłonowych to kwota ok. 50 zł miesięczne, leki w profilaktyce p/zakrzepowej to kwota ok. 75 zł, koszt rehabilitacji: brak danych o korzystaniu z prywatnej rehabilitacji, wskazane leki poprawiające stan chrząstki dotkniętej pourazowym zwyrodnieniem- koszt ok. l20zł rocznie przy tabletkach doustnie i ok. 400 zł w razie iniekcji.</p>
      <p>Szanse na pełny powrót powoda do zdrowia są nierealne z powodu choroby zwyrodnieniowej pourazowej kolana lewego w związku z dużym uszkodzeniem wewnątrz stawu głównie w obrębie chrząstki i tkanki podchrzęstnej z ubytkami pourazowymi. Obecnie wydolność statyczno-dynamiczna kolana lewego nie jest w pełni dobra z powodu przykurczów i zmian i zwyrodnieniowych o podłożu pourazowym.</p>
      <p>Powrót do pracy z nadmiernym chodzeniem i przeciążeniem jest nie możliwy. Może wykonywać lekka, pracę i pracę umysłowa z oszczędzaniem kolana lewego.</p>
      
      <p>(dowód: opinia biegłego z zakresu <span class="anon-block"> (...)</span>, k. 148-149, pisemna opinia uzupełniająca, k. 161)</p>
      
      <p>Cierpienia fizyczne powoda były spowodowane głównie doznanym złamaniem kłykcia bocznego piszczeli lewej.</p>
      <p>Stłuczenie kręgosłupa spowodowało przejściowe nasilenie wcześniej odczuwanych dolegliwości bólowych kręgosłupa szyjnego. Cierpienia fizyczne z tego powodu były niezbyt dużego stopnia i utrzymywały się przez kilka tygodni. W późniejszym okresie powód skarżył się na bóle w odcinku lędźwiowo - krzyżowym kręgosłupa. Dolegliwości te wystąpiły wskutek przeciążenia spowodowanego patologicznym schematem chodu (bóle lewego kolana, odciążanie lewej kończyny dolnej). Przeciążenie to nałożyło się na wcześniej istniejące samoistne zmiany zwyrodnieniowe tego odcinka kręgosłupa. Zespół bólowy przeciążeniowy odcinka lędźwiowego powodował u powoda cierpienia fizyczne niezbyt dużego stopnia utrzymujące się do chwili obecnej.</p>
      <p>Należy podkreślić, że wystąpienie tych dolegliwości bólowych spowodowane było współistnieniem dwóch czynników - przeciążenia spowodowanego patologicznym schematem chodu i zmianami zwyrodnieniowymi kręgosłupa. Przeciążenie spowodowane pourazowym patologicznym schematem chodu u osób, bez zmian zwyrodnieniowych na ogół nie powoduje nasilonego zespołu bólowego kręgosłupa.</p>
      <p>Dlatego, oceniając pourazowy uszczerbek na zdrowiu powoda w tym zakresie, należało wziąć pod uwagę zarówno następstwa urazu, jak i wcześniejsze schorzenie samoistne.</p>
      <p>Proces rehabilitacji powodował przejściowe cierpienia fizyczne (w trakcie zabiegów kinezyterapii) niezbyt dużego stopnia. Z punktu widzenia neurologa, poza zespołem bólowym przeciążeniowym odcinka lędźwiowego, nie należy spodziewać się innych następstw przebytego wypadku.</p>
      <p>Pourazowe zmiany zwyrodnieniowe kolana lewego i związane z nimi dolegliwości bólowe, mogą wtórnie (poprzez zaburzenia schematu chodu) powodować nadal okresowo nasilające dolegliwości bólowe przeciążeniowe kręgosłupa lędźwiowo - krzyżowego. Z tego powodu badany może okresowo wymagać leczenia farmakologicznego i leczenia usprawniającego.</p>
      <p>Przeciążenie patologicznym schematem chodu odcinka lędźwiowo - krzyżowego kręgosłupa (po przebytym urazie lewej kończyny dolnej), które nałożyło się na istniejące wcześniej samoistne zmiany zwyrodnieniowe kręgosłupa, powoduje u powoda długotrwały uszczerbek na zdrowiu w wysokości: <strong>
<!-- -->
<span class="underline">
<!-- -->2% per analogiam do pkt 94 c</span>
</strong> (Urazowe zespoły korzonkowe - bólowe, ruchowe, czuciowe lub mieszane - w zależności od stopnia. c/ lędźwiowo - krzyżowe 5-25%) (5% - 3% z powodu wcześniej istniejących samoistnych zmian zwyrodnieniowych kręgosłupa). Należy użyć określenia per analogiam, ponieważ u powoda nie stwierdzano i nie stwierdza się obecnie cech typowego zespołu korzonkowego. Jednak zgłaszane dolegliwości bólowe, stwierdzane wzmożenia napięcia mięśniowego i zaznaczone ograniczenie ruchomości kręgosłupa w odcinku lędźwiowym uzasadniają rozpoznanie zespołu bólowego przeciążeniowego z odcinka lędźwiowo - krzyżowego. Należy uwzględnić istniejące wcześniej samoistne zmiany zwyrodnieniowe tego odcinka i z tego powodu od stwierdzonego uszczerbku na zdrowiu (5%) odjąć 3%, co w efekcie daje uszczerbek na zdrowiu w wysokości 2%.</p>
      
      <p>(dowód: opinia biegłej z zakresu neurologii i rehabilitacji medycznej <span class="anon-block">B. S. (1)</span>, k. 168-169, pisemna opinia uzupełniająca, k. 204)</p>
      
      <p>Powód w wyniku wypadku drogowego z 23 maja 2011r. doznał urazu kolana lewego i był leczony operacyjnie. Nie doszło do urazu głowy. Badany nie korzystał z pomocy psychologicznej po urazie. nie był też leczony psychiatrycznie, do psychiatry zgłosił się dopiero w marcu 2013r. Jest w trakcie leczenia farmakologicznego, jak wynika z przedłożonej dokumentacji z <a href="http://isap.sejm.gov.pl/DetailsServlet?id=WDU20040190177" title="Ustawa z dnia 29 stycznia 2004 r. - Prawo zamówień publicznych - Dz. U. z 2004 r. Nr 19, poz. 177 ()">PZP</a>. Powrócił do pracy w wykonywanym uprzednio zawodzie rok temu. W ocenie psychologicznej stan psychiczny powoda jest obecnie stabilny. Nie stwierdza się utrzymujących się objawów dezadaptacji.</p>
      
      <p>(dowód: opinia biegłego z zakresu psychologii klinicznej <span class="anon-block">M. P.</span>, k. 178-179)</p>
      
      <p>Obecny stan zdrowia psychicznego i zachowania <span class="anon-block">M. B.</span> jest najprawdopodobniej wynikiem wypadku. Powód zgłasza wzmożoną nerwowość, lęk przed ruchem ulicznym, ma zaordynowane leki uspakajające i przeciwdepresyjne. W badaniu psychologicznym z dnia 2 lipca 2013 roku cytowanym przez lekarza leczącego, dr <span class="anon-block">J. C.</span> zapisano - " W badaniu psychologicznym intelekt w normie (<span class="anon-block">R. (...)</span> centyl). <span class="anon-block">B.</span> – bez organiki. <span class="anon-block"> (...)</span> agrawacja mgr <span class="anon-block">M. P.</span>.” W dokumentacji medycznej. szczegółowo prześledzonej przez biegłego, brak adnotacji jakoby <span class="anon-block">M. B.</span> miał myśli samobójcze lub podejmował próby samobójcze.</p>
      <p>W opisach stanu psychicznego zawartych w poradach, cytowanych powyżej, lekarz leczący odnotowuje m. in. ,, nastrój, napęd wyrównany”.</p>
      <p>W przypadku, gdy pacjent zgłasza myśli <span class="anon-block"> S</span> są one zapisane, wręcz wyeksponowane przez leczącego i jest to jedno ze wskazań do hospitalizacji w oddziale psychiatrycznym.</p>
      <p>Powodem podjęcia terapii u psychiatry (dwa lata po wypadku) były bóle głowy i nerwowość.</p>
      <p>
<strong>
<!-- -->Opiniowany w związku z wypadkiem nie doznał uszczerbku na zdrowiu w zakresie psychiatrycznym. Nie stwierdza się utrzymujących się objawów dezadaptacji.</strong>
</p>
      <p>Rozpoznawane przez dr <span class="anon-block">C.</span> zaburzenia adaptacyjne (F 43. 2) charakteryzuje to, że omawiane zaburzenia nie wystąpiłyby bez czynnika stresującego. Powyższe schorzenie należy do kręgu zaburzeń nerwicowych, związanych ze stresem. To stan subiektywnego distresu i zaburzeń emocjonalnych, zwykle przeszkadzający w społecznym funkcjonowaniu i działaniu. Objawy są różnorodne i obejmują: nastrój depresyjny, lęk, zamartwianie się, poczucie niemożności poradzenia sobie. Czas trwania objawów z wyjątkiem przedłużonej reakcji depresyjnej nie przekracza zazwyczaj 6-ciu miesięcy.</p>
      
      <p>(dowód: opinia sądowo-psychiatryczna wydana przez biegłego sądowego z zakresu psychiatrii <span class="anon-block">B. J.</span>, k. 242-246)</p>
      
      <p>W badaniu przedmiotowym zniekształceń powłok ciała będących wynikiem urazu doznanego przez powoda w zdarzeniu z dnia 23 maja 2011 r. stwierdzono w zakresie kolana lewego:  na przednio-bocznej powierzchni lewego kolana i goleni widoczna pionowo przebiegająca blizna pooperacyjna o długości 18 cm i szerokości 3-4 mm. Blizna w obrębie kolana jaśniejsza od otaczającej skóry, natomiast w części leżącej na podudziu - ciemniejsza od otaczającej skóry. Widoczne wyraźnie ślady po zakładanych szwach; na przedniej powierzchni kolana widoczne dwie blizny po zabiegu artroskopowym kolana. Blizny o wymiarach 1 cm X 0,5 cm, ciemniejsze od otaczającej skóry.</p>
      <p>Opisane blizny nie powodują zaburzeń czynnościowych.</p>
      <p>W powoda stwierdza się pooperacyjną bliznę lewego kolana. <strong>
<!-- -->Wynikający stąd stały uszczerbek na zdrowiu będący wynikiem istniejących zniekształceń bliznowatych kolana należy ocenić na 2%</strong> - pkt 156 - inne następstwa uszkodzeń kolana: skrócenie kończyny, zaburzenia osi, stawu (koślawość, szpotawość, ruchomość patologiczna), dolegliwości przewlekłe zapalne, zapalenia ropne, ciała obce, przetoki itp. - w zależności od stopnia - 1-20% w <a href="http://isap.sejm.gov.pl/DetailsServlet?id=WDU20022341974" title="Rozporządzenie Ministra Pracy i Polityki Społecznej z dnia 18 grudnia 2002 r. w sprawie szczegółowych zasad orzekania o stałym lub długotrwałym uszczerbku na zdrowiu, trybu postępowania przy ustalaniu tego uszczerbku oraz postępowania o wypłatę jednorazowego odszkodowania - Dz. U. z 2002 r. Nr 234, poz. 1974 ()">rozporządzeniu Ministra Pracy i Polityki Społecznej z dnia 18 grudnia 2002 r.</a> DZ.U.234. Ocena, co do wysokości, dokonana jest także przez analogię do punktu 19A ( l-10%) załącznika, jako jedynego zapisu Rozporządzenia mówiącego literalnie o oszpeceniu spowodowanym bliznami twarzy. Ponieważ kolano nie jest tak eksponowaną częścią naszego ciała jak twarz, dlatego orzeczony uszczerbek jest odpowiednio niższy, niż to wynika z punktu 19A.</p>
      <p>Blizna kolana stanowi trwałe oszpecenie powoda. Nie jest możliwe usunięcie blizny ani na drodze leczenia operacyjnego, ani innymi metodami nieoperacyjnymi. Ewentualny zabieg operacyjny nie gwarantuje istotnej poprawy wyglądu blizny z powodu jej lokalizacji w miejscu narażonym na ruch i ciągłe rozciąganie.</p>
      
      <p>(dowód: opinia biegłego z zakresu chirurgii plastycznej <span class="anon-block">T. Z.</span>, k 257-259)</p>
      
      <p>Przed wypadkiem powód nie miał żadnych problemów ze stawami, nie leczył się na żadne schorzenia ortopedyczne. Był osobą w pełni sprawną ruchowo.</p>
      <p>W dacie wypadku powód miał 54 lata.</p>
      <p>Powód do chwili obecnej odczuwa skutki urazów powstałych w następstwie wypadku z dnia 23 maja 2011r. Najbardziej dotkliwe są dolegliwości ze strony kończyny dolnej lewej. Ma ograniczoną ruchomość tej kończyny, nie może zginać nogi, uklęknąć, dużą trudność sprawia mu chodzenia po schodach, dłuższe stanie – wówczas odczuwa ból w kolanie. Także podczas chodzenia odczuwa ból kolana. Cały czas używa kuli łokciowej. Nie może jeździć rowerem, ani kierować samochodem. Odczuwa silny lęk nie ruchem ulicznym. Do pracy i na wizyty lekarskie zawozi do żona.</p>
      <p>Przed wypadkiem powód nie leczył się psychiatrycznie. Obecnie w związku ze zmożoną nerwowością, nasilonymi objawami lękowymi, lękiem przed ruchem ulicznym, w 2013r. podjął leczenie psychiatryczne. Od tego czasu regularnie zażywa leki uspokajające i przeciwdepresyjne. Początkowo korzystał z wizyt u psychiatry raz w miesiącu, później raz na dwa miesiące, obecnie – raz na trzy miesiące.</p>
      <p>Powód pozostaje także pod stałą opieką ortopedy i neurologa. Korzysta z wizyt u specjalistów raz na trzy miesiące. Są to wizyty nieodpłatne w ramach NFZ.</p>
      <p>Doznane w wypadku urazy i ich następstwa nie wpłynęły na możliwość wykonywania przez powoda pracy zarobkowej. Powód pracował przed wypadkiem i pracuje nadal jako dróżnik przejazdowy.</p>
      
      <p>(dowód: zeznania świadka <span class="anon-block">E. B.</span>, k. 134-135, nagranie audio-video, k. 137, min . 00:05:39-00:15:15, zeznania powoda, k. 285-verte, k. 286, nagranie audio-video, k. 287, min. 00:04:54-00:19:15)</p>
      
      <p>W wyniku wypadku został zniszczony rower, którym poruszał się powód, a także ubranie które powód miał na sobie.</p>
      
      <p>(dowód: zeznania świadka <span class="anon-block">E. B.</span>, k. 134-135, nagranie audio-video, k. 137, min . 00:05:39-00:15:15, zeznania powoda, k. 285-verte, k. 286, nagranie audio-video, k. 287, min. 00:04:54-00:19:15)</p>
      
      <p>Powód poniósł wydatki w łącznej kwocie 3.419,35 zł z tytułu: kosztów dojazdu do placówek medycznych w związku z niezbędnym leczeniem i rehabilitacją, kosztów zakupu leków, kosztów leczenia.</p>
      <p>Powyższa kwota obejmuje także koszt zakupu nowego roweru za sumę 350,00 zł., gdyż poprzedni rower został zniszczony w wyniku wypadku.</p>
      
      <p>(dowód: zeznania świadka <span class="anon-block">E. B.</span>, k. 134-135, nagranie audio-video, k. 137, min . 00:05:39-00:15:15, zeznania powoda, k. 285-verte, k. 286, nagranie audio-video, k. 287, min. 00:04:54-00:19:15, faktury VAT, k. 53-98, k. 268-284)</p>
      <p>Wezwaniem do zapłaty z dnia 9 listopada 2011r., sprostowanym w piśmie z dnia 22 listopada 2011r., które zostało doręczone pozwanemu w dniu 25 listopada 2011r., powód wystąpił o zapłatę w terminie 7 dni na jego rzecz kwoty 150.000 zł tytułem zadośćuczynienia jako dopłaty do wypłaconej z tego tytułu kwoty 6.500 oraz kwoty 400,00 zł tytułem zwrotu kosztów zniszczonego roweru i ubrania.</p>
      
      <p>(dowód: kopia wezwania do zapłaty wraz z dowodem doręczenia, k. 42-47)</p>
      
      <p>W toku postępowania likwidacyjnego pozwany wypłacił na rzecz powodowa łącznie kwotę 15.000 zł tytułem zadośćuczynienia.</p>
      
      <p>(dowód: decyzja z dnia 13 stycznia 2012r., k. 48)</p>
      
      <p>
<strong>
<!-- -->Sąd Okręgowy zważył, co następuje:</strong>
</p>
      
      <p>Powództwo zasługuje na częściowe uwzględnienie.</p>
      <p>Podstawę prawną żądania pozwu stanowi <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 445;art. 445 § 1)">art. 445 § 1 k.c.</a> i <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 444;art. 444 § 2)">art. 444 § 2 k.c.</a>
</p>
      <p>Zgodnie z treścią <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 822)">art. 822 k.c.</a> przez umowę ubezpieczenia odpowiedzialności cywilnej zakład ubezpieczeń zobowiązuje się do zapłacenia określonego w umowie odszkodowania za szkody wyrządzone osobom trzecim, względem których odpowiedzialność za szkodę ponosi ubezpieczający albo osoba na rzecz której została zawarta umowa ubezpieczenia (§1).Umowa ubezpieczenia odpowiedzialności cywilnej obejmuje szkody będące następstwem przewidzianego w umowie wypadu, który miał miejsce w okresie ubezpieczenia (§ 2).</p>
      <p>Istota ubezpieczenia odpowiedzialności cywilnej wynikająca z <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 822)">art. 822 k.c.</a> sprowadza się więc do tego, że w sytuacji zaistnienia szkód określonych w § 2 tego przepisu, zakład ubezpieczeń zobowiązuje się do zapłacenia odszkodowania osobom trzecim, względem których odpowiedzialność za te szkody ponosi ubezpieczający albo osoba, na rzecz której została zawarta umowa ubezpieczenia.</p>
      <p>Odpowiedzialność odszkodowawczą z tytułu obowiązkowego ubezpieczenia odpowiedzialności cywilnej reguluje natomiast ustawa z dnia 22 maja 2003 r. o ubezpieczeniach obowiązkowych, Ubezpieczeniowym Funduszu Gwarancyjnym i Polskim Biurze Ubezpieczeń Komunikacyjnych ( Dz. U. nr 124 poz. 1152).</p>
      <p>W świetle art. 34 ust. 1 ustawy o ubezpieczeniach obowiązkowych, który stanowi <em>
<!-- -->lex specialis </em>do <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 822;art. 822 § 1)">art. 822 § 1 k.c.</a>, z ubezpieczenia OC posiadaczy pojazdów mechanicznych przysługuje odszkodowanie, jeżeli posiadacz lub kierujący pojazdem mechanicznym obowiązani są do odszkodowania za wyrządzoną w związku z ruchem tego pojazdu szkodę, której następstwem jest śmierć, uszkodzenie ciała, rozstrój zdrowia bądź też utrata, zniszczenie lub uszkodzenie mienia.</p>
      <p>Zgodnie natomiast z art. 35 cytowanej ustawy ubezpieczeniem OC posiadaczy pojazdów mechanicznych jest objęta odpowiedzialność cywilna każdej osoby, która kierując pojazdem mechanicznym w okresie trwania ochrony ubezpieczeniowej wyrządziła szkodę w związku z ruchem tego pojazdu.</p>
      <p>W niniejszej sprawie nie ulega wątpliwości, iż do wyrządzenia szkody powodowi doszło w następstwie ruchu pojazdu mechanicznego. Niewątpliwym i nie kwestionowanym przez pozwanego jest także, iż zachodzą podstawy odpowiedzialności cywilnej sprawcy szkody na podstawie <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 436;art. 436 § 1)">art. 436 § 1 k.c.</a> w związku z <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 435;art. 435 § 1)">art. 435 § 1 k.c.</a> a także, iż doszło do wyrządzenia szkody powódce, polegającej na uszkodzeniu ciała.</p>
      <p>Wobec powyższego pozwany co do zasady jest odpowiedzialny z tytułu szkody wyrządzonej powódce.</p>
      <p>W przedmiotowej sprawie nie jest kwestionowana zasada odpowiedzialności pozwanego wynikająca z umowy ubezpieczenia OC łączącej sprawcę szkody z pozwanym zakładem ubezpieczeń; pozwany przyjął swą odpowiedzialność w toku likwidacji szkody i stanowisko to podtrzymywał w pismach procesowych. Spór dotyczy natomiast wysokości zadośćuczynienia i odszkodowania, a więc zakresu odpowiedzialności pozwanego.</p>
      <p>W świetle opinii biegłego z zakresu ruchu drogowego nie ulega zdaniem Sądu wątpliwości, iż wyłączną przyczyną wypadku z dnia 28 czerwca 2010r. było nieprawidłowe zachowanie kierującej pojazdem <span class="anon-block">P.</span> <span class="anon-block">M. Z.</span>, która za spowodowanie tegoż wypadku komunikacyjnego została skazana prawomocnym wyrokiem sądu karnego. Sąd w postępowaniu cywilnym jest z mocy <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 11)">art. 11 k.p.c.</a> związany ustaleniami tegoż sądu karnego co do popełnienia przestępstwa.</p>
      <p>Biegły dokonując wnikliwej analizy zgromadzonego w powyższym zakresie materiału dowodowego wskazał, iż bezpośrednią i zarazem jedyną przyczyną wypadku komunikacyjnego z dnia 23 maja 2011r. było nieprawidłowe zachowanie kierującej pojazdem <span class="anon-block">P.</span> <span class="anon-block">M. Z.</span>, która nie zachowała szczególnej ostrożności podczas zmiany kierunku ruchu i zajechała drogę prawidłowo poruszającemu się rowerzyście. Zabezpieczony w aktach sprawy materiał dowodowy i przeprowadzona analiza nie pozwalają na przypisanie kierującemu rowerem powodowi popełnienia błędów w taktyce lub technice jazdy, a tym samym brak jest podstaw do twierdzenia, iż przyczynił się on w jakikolwiek sposób do wypadku i jego skutków.</p>
      <p>Sąd podziela w pełni wnioski powyżej opinii, które są na tyle kategoryczne i przekonujące, że wystarczająco wyjaśniają zagadnienia wymagające wiadomości specjalnych, nie zostały także skutecznie podważone przez żadną ze stron procesu.</p>
      <p>W świetle powyższych rozważań i przyjętych na jej podstawie ustaleń, co do przebiegu zdarzenia, należy podkreślić, iż wyłącznym sprawcą wypadku jest kierująca pojazdem <span class="anon-block">P.</span>, zaś powodowi w żadnym zakresie nie można postawić zarzutu przyczynienia się do powstania tegoż zdarzenia.</p>
      
      <p>
<strong>
<!-- -->Rozważając zasadność objętych pozwem roszczeń powódki Sąd miał na uwadze przesłanki określone w <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 445;art. 445 § 1)">art.  445 § 1 k.c.</a> i <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 444;art. 444 § 1)">art. 444 § 1 k.c.</a> </strong>
</p>
      
      <p>W świetle <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 445;art. 445 § 1)">art. 445 § 1 k.c.</a> w razie uszkodzenia ciała lub wywołania rozstroju zdrowia sąd może przyznać poszkodowanemu odpowiednią sumę tytułem zadośćuczynienia pieniężnego za doznaną krzywdę.</p>
      <p>Ustalenie wysokości zadośćuczynienia powinno zostać natomiast dokonane z uwzględnieniem wszelkich okoliczności mających wpływ na rozmiar doznanej krzywdy oraz to, że zadośćuczynienie ma przede wszystkim charakter kompensacyjny i tym samym jego wysokość winna przedstawiać jakąś odczuwalną wartość- por. przykładowo wyrok SN z dnia 12 kwietnia 1972 roku, II CR 57/72, OSNCP 1972, z. 10, poz. 183 oraz wyrok SN z dnia 24 czerwca 1965 roku, I PR 203/65, OSPIKA 1966, poz. 92).</p>
      <p>Rozważając istotę powyższego roszczenia należy mieć na uwadze, iż na rozmiar krzywdy, a w konsekwencji wysokość zadośćuczynienia, składają się cierpienia fizyczne i psychiczne, których rodzaj, natężenie i czas trwania należy każdorazowo określić w okolicznościach konkretnej sprawy. Mierzenie krzywdy wyłącznie stopniem uszczerbku na zdrowiu stanowiłoby niedopuszczalne uproszczenie nie znajdujące oparcia w treści <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 445;art. 445 § 1)">art. 445 § 1 k.c.</a> Zadaniem Sądu jest indywidualne określenie stopnia krzywdy doznanej przez powoda i podjęcie próby przełożenia jej na określoną wartość finansową.</p>
      <p>O rozmiarze należnego zadośćuczynienia pieniężnego powinien decydować w zasadzie rozmiar doznanej krzywdy: stopień cierpień fizycznych i psychicznych, ich intensywność i czas trwania, nieodwracalność następstw wypadku i inne podobne okoliczności. Niewymierny w pełni charakter tych okoliczności sprawia, że sąd przy ustalaniu rozmiaru krzywdy i tym samym wysokości zadośćuczynienia ma pewną swobodę. Ocena sądu w tym względzie powinna się opierać na całokształcie okoliczności sprawy, nie wyłączając takich czynników, jak np. wiek poszkodowanego i postawa sprawcy, przy czym określenie wysokości zadośćuczynienia powinno się opierać na obiektywnych i sprawdzalnych kryteriach, kierować się jego celami i charakterem, jednakże przy uwzględnieniu indywidualnej sytuacji stron.</p>
      <p>W przedmiotowej sprawie <strong>
<!-- -->powód </strong>doznał <strong>
<!-- -->21% trwałego </strong>uszczerbku na zdrowiu, w tym: w zakresie urazu ortopedycznego – 17%, neurologicznego – 2 % oraz w zakresie chirurgii plastycznej – 2%.</p>
      
      <p>Szczególnie dotkliwie i pozostawiające trwałe następstwa były dla powoda obrażenia o charakterze ortopedycznym, na skutek których zostały trwałe następstwa zmniejszające w istotny sposób sprawność ruchową powoda. W dacie wypadku powód miał 54 lata, był osobą sprawną ruchowa i w pełni samodzielną. Na skutek obrażeń doznanych w wypadku, tj. wieloodłamowego zmiażdżeniowego wgnieceniowo-rozszczepiennego złamania kłykcia bocznego piszczeli podudzia lewego, w okresie trwającej 17 dni hospitalizacji przeszedł zabieg operacyjny. Wymagał i nadal wymaga rehabilitacji. Stopień cierpień powoda w następstwie urazów doznanych w wypadku był duży przez 3 miesiące, potem średni przez okres ok. 3 miesięcy, po tym okresie i obecnie stopień jest umiarkowany z okresami nasilenia przeciążeniowego z powodu postępującej artrozy pourazowej kolana lewego. Powód, który przed wypadkiem był osobą w pełni samodzielną, po wypadku wymagał pomocy innych osób w samodzielnej czynności życia codziennego ok. 6 godzin dziennie przez 3 miesiące, przez kolejne 3 miesiące po 2 godziny na dobę. Po tym okresie i nadal do dnia dzisiejszego potrzebuje pomocy ok. 2 godziny na dobę z powodu utrzymującego naruszenia funkcji motorycznej kończyny dolnej lewej i postępującej liniowo zwyrodnienia kolana lewego po przebytym złamaniu z uszkodzeniem chrząstki stawowej. Pomocy, którą powodowi świadczyła żona, powód potrzebował przy przygotowaniu posiłków, przemieszczaniu w domu i poza domem, korzystaniu z toalety i wykonywaniu podstawowych czynności życia codziennego, kąpielach i higieny osobistej i załatwienia spraw poza domem.</p>
      <p>Nadal utrzymują się u powoda trwałe następstwa przebytego urazu. Powód ma ograniczoną ruchomość kończyny lewej, nie może zginać nogi, uklęknąć, dużą trudność sprawia mu chodzenia po schodach, dłuższe stanie – wówczas odczuwa ból w kolanie. Także podczas chodzenia odczuwa ból kolana. Cały czas używa kuli łokciowej. Nie może jeździć rowerem, ani kierować samochodem. Odczuwa silny lęk nie ruchem ulicznym. Do pracy i na wizyty lekarskie zawozi do żona.</p>
      <p>Rokowania co do poprawy stanu zdrowia powoda są niepewne z powodu utrwalonej destrukcji chrzęstno-kostnej bliższej nasady kości piszczelowej po przebytym złamaniu, utrwalonego naruszenia sprawności, dysfunkcji ruchowej kolana lewego oraz z powodu postępującej choroby zwyrodnieniowej pourazowej kolana lewego. Szanse na pełny powrót powoda do zdrowia są nierealne z powodu choroby zwyrodnieniowej pourazowej kolana lewego w związku z dużym uszkodzeniem wewnątrz stawu głównie w obrębie chrząstki i tkanki podchrzęstnej z ubytkami pourazowymi. Obecnie wydolność statyczno-dynamiczna kolana lewego nie jest w pełni dobra z powodu przykurczów i zmian i zwyrodnieniowych o podłożu pourazowym.</p>
      <p>Powód odczuwa także dolegliwości związane ze stłuczenie kręgosłupa. Stłuczenie kręgosłupa spowodowało bowiem przejściowe nasilenie wcześniej odczuwanych dolegliwości bólowych kręgosłupa szyjnego. Cierpienia fizyczne z tego powodu były niezbyt dużego stopnia i utrzymywały się przez kilka tygodni.</p>
      <p>Obecnie także powód odczuwa się bóle w odcinku lędźwiowo - krzyżowym kręgosłupa. Dolegliwości te wystąpiły wskutek przeciążenia spowodowanego patologicznym schematem chodu (bóle lewego kolana, odciążanie lewej kończyny dolnej). Przeciążenie to nałożyło się na wcześniej istniejące samoistne zmiany zwyrodnieniowe tego odcinka kręgosłupa.</p>
      <p>W następstwie przeżytego stresu związanego z wypadkiem powód odczuwa obecnie lęk, wzmożoną nerwowość, co skłoniło go do podjęcie w 2013r. leczenia psychiatrycznego. Obecnie zażywa leki uspokajające i antydepresyjne. Powyższe następstwa wypadku, aczkolwiek nie spowodowały trwałego uszczerbku na zdrowiu, są niewątpliwie związane z przedmiotowym wypadkiem, i stanowią źródło krzywdy powoda, powodując dyskomfort i ograniczenia w codziennym funkcjonowaniu.</p>
      
      <p>Mając na uwadze wszystkie opisane powyżej okoliczności <strong>
<!-- -->Sąd zasądził na rzecz powoda kwotę 60.000 zł tytułem zadośćuczynienia, przy uwzględnieniu faktu, iż w toku postępowania likwidacyjnego pozwany wypłacił powodowi kwotę 15.000 zł tytułem zadośćuczynienia.</strong> W ocenia Sądu tak ustalona kwota uwzględnia zakres doznanej przez powoda krzywdy, cierpień doświadczanych przez niego w następstwie doznanych urazów.</p>
      <p>Powód żądał zasądzenia kwoty 135.000 zł tytułem zadośćuczynienia. Sąd oddalił jako nie znajdujące prawnego ani faktycznego uzasadnienia żądanie zadośćuczynienia ponad zasądzoną kwotę 60.000 zł.</p>
      <p>O odsetkach o powyższego świadczenia Sąd orzekł na podstawie <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 481)">art. 481 k.c.</a>, zasądzając odsetki ustawowe od dnia 3 grudnia 2011r., tj. od dnia upływu 7-dniowego terminu do spełniania świadczenia określonego w wezwaniu do zapłaty, które zostało doręczone pozwanemu w dniu 25 listopada 2011r. (k. 47).</p>
      
      <p>Dokonując ustaleń w zakresie następstw wypadku dla zdrowia poszkodowanego Sąd oparł się na opiniach biegłych: z zakresu ortopedii – <span class="anon-block">R.</span> <span class="anon-block">E.</span>, neurologii - <span class="anon-block">B. S. (2)</span>, psychologii <span class="anon-block">M. P.</span>, psychiatrii – <span class="anon-block">B. J.</span>, chirurga plastycznego – <span class="anon-block">T. Z.</span>. Powyższe opinie biegłych są rzetelne, kategoryczne i przekonujące, wystarczająco wyjaśniają zagadnienia wymagające wiadomości specjalnych, a wnioski w nich zawarte nie zostały skutecznie zakwestionowane przez żadną ze stron.</p>
      
      <p>Rozważając zasadność roszczenia o zasądzenia na rzecz powoda odszkodowania Sąd miał uwadze normę <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 444;art. 444 § 1)">art. 444 § 1 k.c.</a>
</p>
      <p>Powód przedkładając do akt sprawy faktury na łączna kwotę 3.419,35 zł udowodnił w pełni poniesienie kosztów związanych z wypadkiem , tj. kosztów dojazdu do placówek medycznych w związku z niezbędnym leczeniem i rehabilitacją, kosztów zakupu leków, kosztów leczenia. Powyższa kwota obejmuje także koszt zakupu nowego roweru za sumę 350,00 zł., gdyż poprzedni rower został zniszczony w wyniku wypadku.</p>
      <p>O odsetkach o zasądzonego odszkodowania Sąd orzekł na podstawie <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 481)">art. 481 k.c.</a>, zasądzając odsetki ustawowe od dnia 3 grudnia 2011r., tj. od dnia upływu 7-dniowego terminu do spełniania świadczenia określonego w wezwaniu do zapłaty, które zostało doręczone pozwanemu w dniu 25 listopada 2011r. (k. 47).</p>
      
      <p>Sąd oddalił powództwo w zakresie <strong>
<!-- -->żądania ustalenia odpowiedzialności pozwanego za skutki wypadku z dnia 23 maja 2011r., jakie mogą ujawnić się w stanie zdrowia powoda w przyszłości</strong>. Podstawę prawną powyższego żądania stanowi norma <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 189)">art. 189 k.c.</a> Zgodnie <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 442(1))">art. 442 <sup>
<!-- -->1</sup> k.c.</a>, który zawiera w <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 442(1) § 3)">§ 3</a> nową treść normatywną - w razie wyrządzenia szkody na osobie termin przedawnienia nie może skończyć się wcześniej niż z upływem lat trzech od dnia, w którym poszkodowany dowiedział się o szkodzie i osobie zobowiązanej do jej naprawienia. W odniesieniu do szkód na osobie wyeliminowane zatem zostało działanie zasady, że przedawnienie roszczeń o naprawienie szkody wyrządzonej czynem niedozwolonym nie może nastąpić później niż po upływie dziesięciu lat od dnia wyrządzenia szkody (por. <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 442(1);art. 442(1) § 1)">art. 442<sup>
<!-- -->1</sup> § 1 k.c.</a>). W takim stanie prawnym można zasadnie twierdzić, że wyeliminowane zostało niebezpieczeństwo upływu terminu przedawnienia roszczenia o naprawienie szkody na osobie wcześniej niż szkoda ta się ujawniła, a zatem utracił znaczenie argument odwołujący się do złagodzenia skutków upływu terminu przedawnienia.</p>
      <p>Na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 102)">art. 102 k.p.c.</a> Sąd nie obciążył powoda obowiązkiem zwrotu kosztów procesu na rzecz pozwanego. Sąd miał uwadze sytuację materialną powoda, ale także charakter roszczeń objętych procesem.</p>
      <p>Na podstawie art. 113 ust. 1 ustawy o kosztach sądowych w sprawach cywilnych w związku z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 100)">art. 100 k.p.c.</a> i <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 130(3);art. 130(3) § 2)">art. 130<sup>
<!-- -->3</sup> § 2 k.p.c.</a>, przyjmując, iż pozwany przegrał proces w 54%, Sąd nakazał pobrać od pozwanego na rzecz Skarbu Państwa – Sądu Okręgowego w Piotrkowie Trybunalskim kwotę 4.729,00 zł tytułem nieuiszczonych kosztów sądowych (54% x 3.365,18 zł tytułem kosztów opinii biegłych oraz 54% x 6.915 zł tytułem opłaty sądowej od pozwu, w tym od rozszerzonej części powództwa)</p>
      <p>Na podstawie art. 113 ust. 4 ustawy o kosztach sądowych w sprawach cywilnych Sąd nie obciążył powoda obowiązkiem uiszczenia kosztów sądowych od oddalonej części powództwa – z uwagi na jego sytuację materialną oraz charakter roszczeń objętych procesem w niniejszej sprawie.</p>
    </div>
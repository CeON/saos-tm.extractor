<p>Sygn. akt: II AKa 170/99</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 15 lipca 1999 r.</p>
      <p>
<strong>
<!-- -->Sąd Apelacyjny w Katowicach II Wydział Karny w składzie:</strong>
</p>
      <table>
        <colgroup>
          <col width="172"/>
          <col width="539"/>
        </colgroup>
        <tr>
          <td>
            <p>Przewodniczący</p>
          </td>
          <td>
            <p>SSA Barbara Suchowska</p>
          </td>
        </tr>
        <tr>
          <td>
            <p>Sędziowie</p>
          </td>
          <td>
            <p>SSA Jan Dybek (spr.)</p>
            <p>SSA Jolanta Śpiechowicz</p>
          </td>
        </tr>
        <tr>
          <td>
            <p>Protokolant</p>
          </td>
          <td>
            <p>Barbara Gawor</p>
          </td>
        </tr>
      </table>
      <p>przy udziale Prokuratora Prok. Okręg. del. Małgorzaty Siemińskiej</p>
      <p>po rozpoznaniu w dniu 15 lipca 1999 roku</p>
      <p>sprawy z wniosku <span class="anon-block">M. G.</span>o odszkodowanie z tytułu bezprawnego pozbawienia wolności i deportacji w byłym ZSRR</p>
      <p>z powodu apelacji, wniesionej przez pełnomocnika wnioskodawczyni</p>
      <p>od wyroku Sądu Okręgowego w Katowicach</p>
      <p>z dnia 18 marca 1999r. sygn. akt XVI1 Ko 331/95</p>
      
      
        
        <p>1. 
        zaskarżony wyrok utrzymuje w mocy;</p>
      
      
        
        <p>2. 
        obciąża Skarb Państwa kosztami postępowania odwoławczego;</p>
      
      
        
        <p>3. 
        zasądza od Skarbu Państwa na rzecz adw. <span class="anon-block">J. W.</span> – Kancelaria Adwokacka w <span class="anon-block">K.</span> kwotę 100 (sto) złotych za zastępstwo z urzędu wnioskodawczyni w II-giej instancji.</p>
      
      
      <p>II AKa 170/99</p>
    </div>
    <div>
      <h2>UZASADNIENIE</h2>
      <p>Sąd Okręgowy ustalił, że: wnioskodawczyni <span class="anon-block">M. G.</span>w grudniu 1945r. w miejscu zamieszkania w <span class="anon-block">D.</span>została zatrzymana przez władze byłego ZSRR za odmowę przystąpienia do głosowania. Zwolniono ją w kwietniu 1946r. Natomiast w kwietniu 1951r. wraz z rodziną deportowano ją na <span class="anon-block">S.</span>. Do Polski powróciła w styczniu 1957r.</p>
      <p>Z zeznań jej wynika, że nie należała do żadnej organizacji, ani też nie prowadziła działalności na rzecz niepodległego bytu Państwa Polskiego.</p>
      <p>W tym stanie rzeczy Sąd I instancji wniosek o odszkodowanie oddalił.</p>
      <p>Apelacja pełnomocnika <span class="anon-block">M. G.</span> w swej treści powołuje się na wyżej wymienione okoliczności. Nadto podnosi, że ojciec wnioskodawczyni brał udział w wojnie bolszewickiej w 1919r. i nigdy nie krył swej dezaprobaty dla działań nowych władz (ZSRR).</p>
      <p>Strona skarżąca wnosi o uchylenie zaskarżonego orzeczenia i przekazanie sprawy do ponownego rozpoznania.</p>
      <p>Apelacja nie jest zasadna. W zasadzie nie kwestionuje się w niej ustaleń faktycznych Sądu merytorycznego. Te zresztą nie budzą zastrzeżeń i uznane być muszą za trafne. Nie podważają ich okoliczności naprowadzone w apelacji odnoszące się do ojca wnioskodawczyni. W tym kierunku nie zachodzi też potrzeba uzupełnienia postępowania dowodowego przez przesłuchanie świadka <span class="anon-block">R. G.</span>, gdyż powołano go na potwierdzenie zaistniałych faktów, których zgodności z obiektywnym stanem rzeczy strony procesowe nie kwestionują.</p>
      <p>Skoro wnioskodawczyni nie prowadziła działalności na rzecz niepodległego bytu Państwa Polskiego, Sąd Okręgowy prawidłowo przyjął, że przepisy ustawy z 23 lutego 1991r. (Dz. U. Nr 34 poz. 149) a w szczególności jej art. 8 ust. 2a i b dotyczący odszkodowań nie może mieć w sprawie zastosowania.</p>
      <p>Stwierdzając nadto, że w związku z powyższym chybiony jest główny zarzut apelacji dotyczący nie wyjaśnienia wszystkich istotnych okoliczności sprawy, orzec należało o utrzymaniu w mocy zaskarżonego postanowienia.</p>
      <p>Koszty postępowania odwoławczego ponosi Skarb Państwa (art. 13 tejże Ustawy).</p>
    </div>
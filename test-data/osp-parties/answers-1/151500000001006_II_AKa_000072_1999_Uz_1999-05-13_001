<p>Sygn. akt: II AKa 72/99</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 13 maja 1999 r.</p>
      <p>
<strong>
<!-- -->Sąd Apelacyjny w Katowicach II Wydział Karny w składzie:</strong>
</p>
      <table>
        <colgroup>
          <col width="172"/>
          <col width="539"/>
        </colgroup>
        <tr>
          <td>
            <p>Przewodniczący</p>
          </td>
          <td>
            <p>SSA Barbara Suchowska</p>
          </td>
        </tr>
        <tr>
          <td>
            <p>Sędziowie</p>
          </td>
          <td>
            <p>SSA Marek Michniewski (spr.)</p>
            <p>SSA Jan Dybek</p>
          </td>
        </tr>
        <tr>
          <td>
            <p>Protokolant</p>
          </td>
          <td>
            <p>Barbara Gawor</p>
          </td>
        </tr>
      </table>
      <p>przy udziale Prokuratora Prok. Apel. Jolanty Cykowskiej</p>
      <p>po rozpoznaniu w dniu 13 maja 1999r.</p>
      <p>sprawy z wniosku <span class="anon-block">C.</span> <span class="anon-block">B.</span> i <span class="anon-block">J. B.</span> o odszkodowanie i<br/> zadośćuczynienie za doznaną krzywdę po <span class="anon-block">K. B.</span> w oparciu o przepisy ustawy rehabilitacyjnej z dnia 23 lutego 1991r. (Dz. U. Nr 34 poz. 149 z 1991r. z późniejszymi zmianami)</p>
      <p>z powodu apelacji wniesionej przez pełnomocnika wnioskodawców</p>
      <p>od wyroku Sądu Okręgowego w Bielsku - Białej</p>
      <p>z dnia 04 lutego 1999 r. sygn. akt III Ko 218/98</p>
      
      
        
        <p>1. 
        utrzymuje w mocy zaskarżony wyrok,</p>
      
      
        
        <p>2. 
        kosztami postępowania odwoławczego obciąża Skarb Państwa.</p>
      
      <p>II AKa 72/99</p>
    </div>
    <div>
      <h2>UZASADNIENIE</h2>
      <p>Wyrokiem Sądu Okręgowego w Bielsku – Białej z dnia 4 lutego 1999 r. oddalono wniosek <span class="anon-block">C. B.</span> oraz <span class="anon-block">J. B.</span> o zasądzenie odszkodowania w oparciu o przepisy ustawy rehabilitacyjnej związane z represjami jakich doznali ze strony organów sądowych ówczesnego <span class="anon-block"> Związku (...)</span> w okresie od 20 września 1939 r. /data aresztowania zatrzymania <span class="anon-block">J. F.</span> – kapitana Wojska Polskiego/ oraz jego stracenia co nastąpiło na terenie <span class="anon-block">C.</span> w 1940 r., a co do <span class="anon-block">K. B.</span> deportowanie jej w 1940 r. do ZSRR, a następnie skazanie w 1943 r. na karę 2 lat pozbawienia wolności za odmowę przyjęcia radzieckiego dowodu osobistego.</p>
      <p>Powyższy wyrok zaskarżył pełnomocnik wnioskodawców w części dotyczącej odmowy odszkodowania za represje jakich doznała <span class="anon-block">K. B.</span>.</p>
      <p>Apelacja zarzuca:</p>
      <dl>
<dt>-</dt>
<dd>
          <p>błąd w ustaleniach faktycznych przyjętych za podstawę orzeczenia, który mógł mieć wpływ na treść tego orzeczenia polegający na przyjęciu, <br/>że represje dotknęły rodzinę wnioskodawców w latach 1939 – 1940.</p>
        </dd>
</dl>
      <p>Podnosząc ten zarzut autor apelacji wnosi o uchylenie zaskarżonego wyroku <br/>w szczególności z tego powodu, iż Sąd I instancji przyjął, że represje /wobec <span class="anon-block">K. B.</span>/ miały miejsce w 1939 – 1940 r., podczas gdy <span class="anon-block">K. B.</span> przebywała <br/>w więzieniu radzieckim od 13 marca 1943 r. do 9 maja 1944 r. i należy to uważać jako kontynuację represji, które miały miejsce w latach 1939 i 1940 r. na terytorium Państwa Polskiego w granicach określonych Traktatem Ryskim.</p>
      <p>Sąd Apelacyjny zważył co następuje:</p>
      <p>Zażalenie nie jest zasadne.</p>
      <p>Omawiana wyżej kwestia jest uregulowana w znowelizowanym <a href="http://isap.sejm.gov.pl/DetailsServlet?id=WDU19980970604" title="Ustawa z dnia 16 lipca 1998 r. o zmianie ustawy o uznaniu za nieważne orzeczeń wydanych wobec osób represjonowanych za działalność na rzecz niepodległego bytu Państwa Polskiego - Dz. U. z 1998 r. Nr 97, poz. 604 (art. 8;art. 8 ust. 2 a;art. 8 ust. 2 b)">art. 8 ust. 2a <br/>i 2b</a> /<a href="http://isap.sejm.gov.pl/DetailsServlet?id=WDU19980970604" title="Ustawa z dnia 16 lipca 1998 r. o zmianie ustawy o uznaniu za nieważne orzeczeń wydanych wobec osób represjonowanych za działalność na rzecz niepodległego bytu Państwa Polskiego - Dz. U. z 1998 r. Nr 97, poz. 604 ()">ustawa z dnia 16 lipca 1998 r. o zmianie ustawy o uznaniu za nieważne orzeczeń wydanych wobec osób represjonowanych za działalność na rzecz niepodległego bytu Państwa Polskiego</a> Dz. U. Nr 97 poz. 604/.</p>
      <p>Z akt sprawy wynika, iż jeżeli chodzi o <span class="anon-block">K. B.</span> te represje miały mieć postać:</p>
      
        
        <p>1. 
        w 1940 r. została deportowana z <span class="anon-block">T.</span>do <span class="anon-block">N.</span>, a następnie do <span class="anon-block">T.(1)</span> /k. 7v/,</p>
      
      
        
        <p>2. 
        dnia 23 marca 1943 r. została skazana przez Sąd Ludowy 3 – go Obwodu dla miasta <span class="anon-block">M.</span>z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (cz. 2)">art. 67 – 1 cz. II Kodeksu karnego</a> Turkmeńskiej Republiki Radzieckiej na karę 2 lat pozbawienia wolności, którą odbyła <br/>od 13 marca 1943 r. do 9 maja 1944 r. za naruszenie obowiązku posiadania dowodu osobistego /rep. turkmeńskiej wzgl. Radzieckiej k. 2-4 akt <br/>SW w Bielsku – Białej sygn. III Ko 219/98/.</p>
      
      <p>Oby tych represji nie można jednak z sobą wiązać, bo przecież pierwsza z nich nie spowodowała automatycznego niejako skazania przez tzw. Sąd <span class="anon-block"> (...)</span> Turkmeńskiej Republiki Radzieckiej.</p>
      <p>Odnośnie sytuacji opisanej w punkcie 1 miała ona miejsce w <span class="anon-block">T.</span>, a więc na terytorium Polski w granicach ustalonych w Traktacie Ryskim i chodzi w tym wypadku o rok 1940.</p>
      <p>Aby można było uwzględnić wniosek o odszkodowanie, zgodnie z treścią <br/>art. 8 ust. 2a, Skarb Państwa ponowi odpowiedzialność za represje stosowane wobec obywateli polskich w okresie od 1 stycznia 1944 r. do 31 grudnia 1956 r. przy czym wymogiem koniecznym jest stosowanie represji na terytorium Polski.</p>
      <p>Jedynie w 1940 r. można by przyjąć, iż represje wobec <span class="anon-block">K. B.</span> stosowane były na terytorium Państwa Polskiego, ale nie spełnia to formalnego wymogu z art. 8 ust. 2a stosowania represji w okresie od 1 stycznia 1944 r. do <br/>31 grudnia 1956 r.</p>
      <p>Jeżeli chodzi o kwestię opisaną w punkcie 2, to również roszczenie jest bezzasadne, chociażby z tego formalnego powodu, iż skazanie <span class="anon-block">K. B.</span>przez tzw. Sąd Ludowy jak i odbywanie kar więzienia miało miejsce poza terytorium Polski, co również powoduje brak przesłanek z art./ 8 ust. 2a do zasądzenia odszkodowania <br/>i jedynie w tym fragmencie uzasadnienie Sądu Okręgowego wymagało uzupełnienia.</p>
    </div>
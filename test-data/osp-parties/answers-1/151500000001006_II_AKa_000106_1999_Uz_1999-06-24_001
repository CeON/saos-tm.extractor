<p>Sygn. akt: II AKa 106/99</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 24 czerwca 1999 r.</p>
      <p>
<strong>
<!-- -->Sąd Apelacyjny w Katowicach II Wydział Karny w składzie:</strong>
</p>
      <table>
        <colgroup>
          <col width="172"/>
          <col width="539"/>
        </colgroup>
        <tr>
          <td>
            <p>Przewodniczący</p>
          </td>
          <td>
            <p>SSA Barbara Suchowska</p>
          </td>
        </tr>
        <tr>
          <td>
            <p>Sędziowie</p>
          </td>
          <td>
            <p>SSA Stanisław Raszka (spr.)</p>
            <p>SSO del. Paweł Węgrzynek</p>
          </td>
        </tr>
        <tr>
          <td>
            <p>Protokolant</p>
          </td>
          <td>
            <p>Barbara Gawor</p>
          </td>
        </tr>
      </table>
      <p>przy udziale Prokuratora Prok. Apel. Janusza Konstantego</p>
      <p>po rozpoznaniu w dniu 24 czerwca 1999 r.</p>
      <p>sprawy z wniosku <span class="anon-block">A. S.</span> o zasądzenie odszkodowania <br/>i zadośćuczynienia za skazanie wyrokiem Sądu Powiatowego w <span class="anon-block">Ś.</span> <br/>z dnia 23.01.1952r. sygn. akt Kp 1520/52</p>
      <p>z powodu apelacji, wniesionej przez pełnomocnika wnioskodawcy</p>
      <p>od wyroku Sądu Okręgowego w Katowicach</p>
      <p>z dnia 03 marca 1999r. sygn. akt XVI1 Ko 116/98</p>
      
      
        
        <p>1. 
        utrzymuje w mocy zaskarżony wyrok;</p>
      
      
        
        <p>2. 
        kosztami postępowania odwoławczego obciąża Skarb Państwa.</p>
      
      
      <p>II AKa 106/99</p>
    </div>
    <div>
      <h2>UZASADNIENIE</h2>
      <p>Sąd Okręgowy w Katowicach wyrokiem z dnia 3 marca 1999r. oddalił wniosek <span class="anon-block">A. S.</span> o zasądzenie odszkodowania i zadośćuczynienia za skazanie wyrokiem byłego Sądu Powiatowego w <span class="anon-block">Ś.</span> z dnia 23 stycznia 1952r. sygn. akt Kp 1520/52 za czyn z <a href="http://isap.sejm.gov.pl/DetailsServlet?id=WDU19320600571" title="Rozporządzenie Prezydenta Rzeczypospolitej z dnia 11 lipca 1932 r. - Kodeks karny - Dz. U. z 1932 r. Nr 60, poz. 571 (art. 239)">art. 239 kk z 1932r.</a>, uzasadniając orzeczenie tym, że wcześniej Sąd Wojewódzki w Katowicach prawomocnym postanowieniem z dnia 24 kwietnia 1996r. sygn. akt XVI1 Ko 384/95 oddalił wniosek o stwierdzenie nieważności wyżej opisanego wyroku.</p>
      <p>Pełnomocnik wnioskodawcy w zażaleniu apelacji wniósł o zmianę zaskarżonego wyroku i uwzględnienie wniosku, względnie o uchylenie zaskarżonego wyroku i przekazanie sprawy sądowi I instancji do ponownego rozpoznania, albowiem wnioskodawca uważa, że był represjonowany za działalność na rzecz niepodległego bytu Państwa Polskiego i z tego tytułu powinien otrzymać odszkodowanie <br/>i zadośćuczynienie.</p>
      <p>Sąd Apelacyjny zważył co następuje:</p>
      <p>Apelacja nie jest zasadna. Tak jak stwierdził to sąd I instancji w uzasadnieniu wyroku, koniecznym warunkiem ubiegania się o odszkodowanie i zadośćuczynienie za poniesioną szkodę i doznaną krzywdę, wynikłą z wydania orzeczenia skazującego, jest wcześniejsze stwierdzenie jego nieważności w oparciu o przepisy <a href="http://isap.sejm.gov.pl/DetailsServlet?id=WDU19910340149" title="Ustawa z dnia 23 lutego 1991 r. o uznaniu za nieważne orzeczeń wydanych wobec osób represjonowanych za działalność na rzecz niepodległego bytu Państwa Polskiego - Dz. U. z 1991 r. Nr 34, poz. 149 ()">ustawy z dnia 23 lutego 1991r. o uznaniu za nieważne orzeczeń wydanych wobec osób represjonowanych za działalność na rzecz niepodległego bytu Państwa Polskiego</a> (Dz. U. Nr 3 poz. 149 z późn. zmianami).</p>
      <p>W Sądzie Wojewódzki w Katowicach toczyło się postępowanie o stwierdzenie nieważności wyroku byłego Sądu Powiatowego w <span class="anon-block">Ś.</span> z dnia 23.01.1952r. sygn. akt Kp 1520/52 i postanowieniem z dnia 24.04.1996r. utrzymanym w mocy postanowieniem Sądu Apelacyjnego w Katowicach z dnia 10 października 1996r. sygn. II AKo 175/96, wniosek <span class="anon-block">A. S.</span> w tej sprawie oddalono.</p>
      <p>W tej sytuacji brak jest przesłanek do zasądzenia odszkodowania <br/>i zadośćuczynienia za skazanie wnioskodawcy tak na podstawie przepisów ustawy <br/>z dnia 23 lutego 1991r. jak i przepisów <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (rozdział 58)">rozdziału 58 Kodeksu postępowania karnego</a> <br/>i dlatego orzeczono jak w części dyspozytywnej wyroku.</p>
    </div>
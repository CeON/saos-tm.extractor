<p>
<strong>
<!-- -->Sygn. akt. IV Ka 850/13 </strong>
</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>
<strong>
<!-- -->Dnia 21 listopada 2013r</strong>.</p>
      <p>
<strong>
<!-- -->Sąd Okręgowy we Wrocławiu Wydział IV Karny Odwoławczy w składzie:</strong>
</p>
      <p>
<strong>
<!-- -->Przewodniczący:  SSO  Krzysztof Głowacki (spr.)</strong>
</p>
      <p>
<strong>
<!-- -->Sędziowie:  SSO  Dorota Kropiewnicka</strong>
</p>
      <p>
<strong>
<!-- -->SSO Grzegorz Szepelak</strong>
</p>
      <p>Protokolant Artur Łukiańczyk</p>
      <p>przy udziale <span class="anon-block">L. K.</span> Prokuratora Prokuratury Okręgowej</p>
      <p>po rozpoznaniu w dniu 21 listopada 2013r.</p>
      <p>sprawy</p>
      <p>
<strong>
<!-- -->I.<span class="anon-block">S. K.</span> </strong>oskarżonego o czyn z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 226;art. 226 § 1)">art.226§1 kk</a>. oraz <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 222;art. 222 § 1)">art.222§1 kk</a>.</p>
      <p>
<strong>
<!-- -->II. <span class="anon-block">Ł. W.</span>
</strong> oskarżonego o czyn z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 226;art. 226 § 1)">art.226§1 kk</a>.</p>
      <p>na skutek apelacji wniesionych przez prokuratora i oskarżonego <span class="anon-block">Ł. W.</span>
</p>
      <p>od wyroku zaocznego Sądu Rejonowego dla Wrocławia – Śródmieścia</p>
      <p>z dnia 17 maja 2013 roku sygn. akt V K 183/13</p>
      
      
        
        <p>I. 
        <strong>
<!-- -->zmienia zaskarżony wyrok w stosunku do <span class="anon-block">S. K.</span> w ten sposób, że: </strong>
</p>
      
      
        
        <p>a) 
        <strong>
<!-- -->za podstawę orzeczenia zawartego w pkt IX części dyspozytywnej zaskarżonego wyroku przyjmuje przepis <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 69;art. 69 § 1;art. 69 § 2)">art.69§1 i 2 kk</a>. w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 70;art. 70 § 2)">art.70§2 kk</a>.;</strong>
</p>
      
      
        
        <p>b) 
        <strong>
<!-- -->na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 73;art. 73 § 2)">art.73§2 kk</a>. oddaje <span class="anon-block">S. K.</span> w okresie próby pod dozór kuratora sądowego; </strong>
</p>
      
      
        
        <p>II. 
        <strong>
<!-- -->w pozostałej części zaskarżony wyrok utrzymuje w mocy;</strong>
</p>
      
      
        
        <p>III. 
        <strong>
<!-- -->zwalnia oskarżonych <span class="anon-block">S. K.</span> i <span class="anon-block">Ł. W.</span> od ponoszenia kosztów sądowych za postępowanie odwoławcze.</strong>
</p>
      
    </div>
    <div>
      <h2>UZASADNIENIE</h2>
      <p>Prokurator Rejonowy dla Wrocławia <span class="anon-block">S.</span> oskarżył:</p>
      <p>1. <strong>
<!-- -->
<span class="anon-block">Ł. W.</span>
</strong> o to, że:</p>
      <p>I. w dniu 27 września 2012 roku we <span class="anon-block">W.</span> znieważył funkcjonariusza Policji <span class="anon-block">J. K.</span> słowami powszechnie uznanymi za obraźliwe, podczas i w związku z pełnieniem przez niego obowiązków służbowych, <strong>
<!-- -->tj. o czyn z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 226;art. 226 § 1)">art.226§1 kk</a>.</strong>
</p>
      <p>2. <strong>
<!-- -->
<span class="anon-block">S. K.</span>
</strong> o to, że:</p>
      <p>II. w dniu 27 września 2012 roku we <span class="anon-block">W.</span> użył przemocy w stosunku do funkcjonariusza Policji <span class="anon-block">J. K.</span> podczas i w związku z pełnieniem przez niego obowiązków służbowych, w ten sposób, że używając siły fizycznej przewrócił go na podłogę radiowozu<strong>
<!-- -->, </strong>
</p>
      <p>
<strong>
<!-- -->tj. o czyn z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 222;art. 222 § 1)">art.222§1 kk</a>.</strong>
</p>
      <p>III. w dniu 27 września 2012 roku we <span class="anon-block">W.</span> znieważył funkcjonariusza Policji <span class="anon-block">M. S.</span> słowami uznanymi powszechnie za obraźliwe, podczas i w związku z pełnieniem przez niego obowiązków służbowych</p>
      <p>
<strong>
<!-- -->tj. o czyn z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 226;art. 226 § 1)">art.226§1 kk</a>.</strong>
</p>
      
      <p>
<strong>
<!-- -->Sąd Rejonowy dla Wrocławia – Śródmieścia wyrokiem z dnia 17 maja 2013 roku sygn. akt V K 183/13:</strong>
</p>
      
        
        <p>I. 
        uznał oskarżonego <strong>
<!-- -->
<span class="anon-block">Ł. W.</span> </strong>za winnego popełnienia czynu opisanego w punkcie I części wstępnej wyroku, a stanowiącego przestępstwo z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 226;art. 226 § 1)">art.226§1 kk</a>. i za to na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 226;art. 226 § 1)">art.226§1 kk</a>. wymierzył mu karę 4 (czterech) miesięcy pozbawienia wolności;</p>
      
      
        
        <p>II. 
        na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 69;art. 69 § 1;art. 69 § 2)">art.69§1 i 2 kk</a>. i <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 70;art. 70 § 1;art. 70 § 1 pkt. 1)">art.70§1 pkt.1 kk</a>. wykonanie orzeczonej wobec oskarżonego <span class="anon-block">Ł. W.</span> kary pozbawienia wolności warunkowo zawiesił na okres próby wynoszący 3 (trzy) lata;</p>
      
      
        
        <p>III. 
        na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 71;art. 71 § 1)">art.71§1 kk</a>. w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 33;art. 33 § 1;art. 33 § 3)">art.33§1 i 3 kk</a>. orzekł wobec oskarżonego <span class="anon-block">Ł. W.</span> grzywnę w ilości 10 (dziesięciu) stawek dziennych przyjmując wysokość jednej stawki dziennej na kwotę 10 (dziesięciu) złotych;</p>
      
      
        
        <p>IV. 
        na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 72;art. 72 § 1;art. 72 § 1 pkt. 2)">art.72§1 pkt.2 kk</a>. zobowiązał oskarżonego <span class="anon-block">Ł. W.</span> do przeproszenia pokrzywdzonego <span class="anon-block">J. K.</span> w terminie 3 (trzech) miesięcy od dnia uprawomocnienia się wyroku;</p>
      
      
        
        <p>V. 
        na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 63;art. 63 § 1)">art.63§1 kk</a>., na poczet orzeczonej kary grzywny zaliczył oskarżonemu <span class="anon-block">Ł. W.</span> okres zatrzymania w dniach od 27.09.2012 r. do 28.09.2012 r., przyjmując iż jeden dzień zatrzymania jest równoważny dwóm dziennym stawkom grzywny;</p>
      
      
        
        <p>VI. 
        uznał oskarżonego <strong>
<!-- -->
<span class="anon-block">S. K.</span> </strong>za winnego popełnienia czynu opisanego w punkcie II części wstępnej wyroku, a stanowiącego przestępstwo z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 222;art. 222 § 1)">art.222§1 kk</a>. i za to na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 222;art. 222 § 1)">art.222§1 kk</a>. wymierza mu karę 6 (sześciu) miesięcy pozbawienia wolności;</p>
      
      
        
        <p>VII. 
        uznał oskarżonego <strong>
<!-- -->
<span class="anon-block">S. K.</span> </strong>za winnego popełnienia czynu opisanego w punkcie III części wstępnej wyroku, a stanowiącego przestępstwo z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 226;art. 226 § 1)">art.226§1 kk</a>. i za to na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 226;art. 226 § 1)">art.226§1 kk</a>. wymierza mu karę 4 (czterech) miesięcy pozbawienia wolności;</p>
      
      
        
        <p>VIII. 
        na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 85)">art.85 kk</a>. i <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 86;art. 86 § 1)">art.86§1 kk</a>. połączył kary pozbawienia wolności wymierzone oskarżonemu <span class="anon-block">S. K.</span> i orzekł wobec niego karę łączną w wymiarze 7 (siedmiu) miesięcy pozbawienia wolności;</p>
      
      
        
        <p>IX. 
        na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 89;art. 89 § 1)">art.89§1 kk</a>. i <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 69;art. 69 § 1;art. 69 § 2)">art.69§1 i 2 kk</a>. i <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 70;art. 70 § 1;art. 70 § 1 pkt. 1)">art.70§1 pkt.1 kk</a>. wykonanie orzeczonej wobec oskarżonego <span class="anon-block">S. K.</span> łącznej kary pozbawienia wolności warunkowo zawiesił na okres próby wynoszący 3 (trzy) lata;</p>
      
      
        
        <p>X. 
        na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 89;art. 89 § 2)">art.89§2 kk</a>. w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 33;art. 33 § 1;art. 33 § 3)">art.33§1 i 3 kk</a>. orzekł wobec oskarżonego <span class="anon-block">S. K.</span> grzywnę w ilości 20 (dwudziestu) stawek dziennych przyjmując wysokość jednej stawki dziennej na kwotę 10 (dziesięciu) złotych;</p>
      
      
        
        <p>XI. 
        na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 72;art. 72 § 1;art. 72 § 1 pkt. 2)">art.72§1 pkt.2 kk</a>. zobowiązał oskarżonego <span class="anon-block">S. K.</span> do przeproszenia pokrzywdzonych <span class="anon-block">J. K.</span> i <span class="anon-block">M. S.</span> w terminie 3 (trzech) miesięcy od dnia uprawomocnienia się wyroku;</p>
      
      
        
        <p>XII. 
        na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 63;art. 63 § 1)">art.63§1 kk</a>., na poczet orzeczonej kary grzywny zaliczył oskarżonemu <span class="anon-block">S. K.</span> okres zatrzymania w dniach od 27.09.2012 r. do 28.09.2012 r., przyjmując iż jeden dzień zatrzymania jest równoważny dwóm dziennym stawkom grzywny;</p>
      
      
        
        <p>XIII. 
        na podstawie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 624;art. 624 § 1)">art.624§1 k.p.k.</a> zwolnił obu oskarżonych od ponoszenia kosztów sądowych oraz od opłat, zaliczając je na rachunek Skarbu Państwa.</p>
      
      
      <p>Apelację od powyższego wyroku wnieśli prokurator i oskarżony <span class="anon-block">Ł. W.</span>.</p>
      
      <p>
<strong>
<!-- -->Prokurator </strong>zaskarżył wyrok na niekorzyść oskarżonego <span class="anon-block">S. K.</span> w części dotyczącej orzeczenia o karze, a powołując się na przepisy <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 427;art. 427 § 1;art. 427 § 2)">art.427§1 i §2 kpk</a>, oraz <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 438;art. 438 pkt. 1)">art.438 pkt.1 kpk</a> wyrokowi temu zarzucił:</p>
      
        
        <p>1) 
        obrazę przepisu prawa materialnego, a to <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 73;art. 73 § 2)">art.73§2 kk</a>. polegającą braku orzeczenia dozoru kuratora lub osoby godnej zaufania, stowarzyszenia, instytucji albo organizacji społecznej, do której działalności należy troska o wychowanie, zapobieganie demoralizacji lub pomoc skazanym, wobec <span class="anon-block">S. K.</span>, który w chwili popełnienia czynu stanowiącego przestępstwo umyślne był młodocianym w rozumieniu przepisu <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 115;art. 115 § 10)">art.115§10 kk</a>., podczas gdy ustawa czyni obligatoryjnym orzeczenie takiego dozoru wobec młodocianego sprawcy przestępstwa umyślnego;</p>
      
      
        
        <p>2) 
        obrazę przepisu prawa materialnego, a to <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 70;art. 70 § 2)">art.70§2 kk</a>. poprzez jego nie zastosowanie i warunkowe zawieszenie na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 70;art. 70 § 1;art. 70 § 1 pkt. 1)">art.70§1 pkt.1 kk</a>. oskarżonemu łącznej kary pozbawienia wolności, podczas gdy oskarżony jest sprawcą młodocianym i podstawę do warunkowego zawieszenia wykonania kary pozbawienia wolności winien stanowić <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 70;art. 70 § 2)">art.70§2 kk</a>.</p>
      
      
      <p>Podnosząc powyższe zarzuty, prokurator wniósł o zmianę zaskarżonego wyroku Sądu I instancji w części dotyczącej <span class="anon-block">S. K.</span> poprzez:</p>
      
        
        <p>1) 
        orzeczenie wobec wymienionego dozoru;</p>
      
      
        
        <p>2) 
        przyjęcie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 70;art. 70 § 2)">art.70§2 kk</a>. w podstawie warunkowego zawieszenia wykonania kary łącznej pozbawienia wolności,</p>
      
      <p>oraz utrzymanie wyroku w pozostałej części.</p>
      
      <p>
<strong>
<!-- -->Oskarżony <span class="anon-block">Ł. W.</span>
</strong> zaskarżył wyrok w części dotyczącej orzeczenia o karze, podnosząc zarzut rażącej niewspółmierności kary wskazując, iż dla osiągnięcia celów kary wystarczające jest orzeczenie względem niego wyłącznie kary grzywny oraz nałożenie obowiązku przeproszenia pokrzywdzonego.</p>
      
      <p>
        <strong>
<!-- -->Sąd Okręgowy zważył, co następuje:</strong>
</p>
      <p>Z wniesionych w rozpoznawanej sprawie apelacji, jedynie apelacja prokuratora zasługuje na uwzględnienie.</p>
      <p>Sąd I instancji wyrokując w sprawie przeciwko <span class="anon-block">S. K.</span>, oskarżonemu o popełnienie występków określonych w <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 226;art. 226 § 1)">art.226§1 kk</a>. i <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 222;art. 222 § 1)">art.222§1 kk</a>., dopuścił się obrazy przepisów <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 73;art. 73 § 2)">art.73§2 kk</a>. oraz <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 70;art. 70 § 2)">art.70§2 kk</a>.</p>
      
      <p>Jak trafnie zauważył skarżący- co zostało także wskazane w pisemnych motywach wyroku (k. 10)- <span class="anon-block">S. K.</span> w chwili popełnienia przypisanych mu czynów nie miał ukończonych 21 lat i w czasie orzekania w pierwszej instancji 24 lat – zgodnie zatem z dyspozycją z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 115;art. 115 § 10)">art.115§10 kk</a>. był osobą młodocianą. Przypisane mu czyny należą natomiast do przestępstw umyślnych.</p>
      <p>Konsekwencją przyjęcia, że oskarżony jest młodocianym sprawcą przestępstw umyślnych, była konieczność oddania go w okresie próby pod dozór kuratora lub osoby godnej zaufania, stowarzyszenia, instytucji albo organizacji społecznej, do której działalności należy troska o wychowanie, zapobieganie demoralizacji lub pomoc skazanym, a podstawę prawną warunkowego zawieszenia wykonania orzeczonej wobec młodocianego sprawcy przestępstwa kary pozbawienia wolności stanowi przepis <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 70;art. 70 § 2)">art.70§2 kk</a>.</p>
      <p>Podzielając tym samym zasadność zarzutów podniesionych w apelacji prokuratora, Sąd Odwoławczy zmienił zaskarżony wyrok w zakresie podstawy prawnej orzeczenia o warunkowym zawieszeniu wykonania kary łącznej pozbawienia wolności i orzeczenia o dozorze kuratora wobec oskarżonego <span class="anon-block">S. K.</span>.</p>
      
      <p>
<strong>
<!-- -->Odnosząc się do apelacji oskarżonego <span class="anon-block">Ł. W.</span>:</strong>
</p>
      <p>Zgodnie z dyspozycją <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 118;art. 118 § 1;art. 118 § 2)">art.118§1 i 2 kpk</a> pismo <span class="anon-block">Ł. W.</span> z dnia 20 maja 2013 r. zatutułowane „zażalenie” należało rozpoznać jako apelację. Uwzględniając natomiast całą jego treść, a nie jedynie zawarty w części dyspozytywnej wniosek o uchylenie punktu I zaskarżonego wyroku, Sąd Okręgowy uznał, iż zaskarżeniu podlega wyrok Sądu Rejonowego w części dotyczącej orzeczenia o karze, kwestionując zasadność wymierzenia mu kary pozbawienia wolności.</p>
      <p>W tym miejscu wskazać należy, iż sąd karny uprawniony jest do wymierzania kary wedle swego uznania w granicach przewidzianych przez ustawę, uwzględniając dyrektywy wymiaru kary określone w <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 53;art. 53 § 1;art. 53 § 2)">art.53§1 i 2 kk</a>. Zgodnie natomiast z utrwalonym orzecznictwem sądowym, nie każda nietrafność orzeczenia o karze, ale tylko jej rażąca niewspółmierność uzasadnia zmianę orzeczenia w tym zakresie (<a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 438;art. 438 pkt. 4)">art.438 pkt.4 kpk</a>). Niewspółmierność rażąca to znaczna, zasadnicza, "bijąca w oczy" różnica między karą wymierzoną a karą sprawiedliwą. Wbrew zarzutom apelującego stwierdzić trzeba, że zarówno wymierzona wyrokiem Sądu I instancji kara 4 miesięcy pozbawienia wolności z warunkowym zawieszeniem jej wykonania na okres próby 3 lat, jak i kara grzywny w wysokości 10 stawek dziennych po 10 zł każda nie mogą być uznana za rażąco niewspółmierne. Wymierzając oskarżonemu karę Sąd Rejonowy trafnie przeanalizował wszystkie okoliczności przemawiające zarówno na korzyść (młody wiek) jak i na niekorzyść oskarżonego (wielokrotną karalność) bacząc, by wymierzone przezeń kary spełniły stawiane im przez ustawodawcę cele.</p>
      <p>Kara grzywny została przez sąd meriti wymierzona <span class="anon-block">Ł. W.</span> w dolnym progu ustawowego zagrożenia. Podobnie orzeczona kara pozbawienia wolności oscyluje w dolnej granicy ustawowego zagrożenia, której wykonanie Sąd Rejonowy warunkowo zawiesił.</p>
      <p>Z tych też powodów nie sposób uznać, aby orzeczone w stosunku do oskarżonego <span class="anon-block">W.</span> kary były rażąco niewspółmierne.</p>
      <p>W tym stanie rzeczy, apelację oskarżonego <span class="anon-block">Ł. W.</span> uznać należało za bezzasadną.</p>
      <p>Orzeczenie zawarte w pkt. III wyroku, znajduje uzasadnienie w treści <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 624;art. 624 § 1;art. 636;art. 636 § 1)">art.624§1 i art.636§1 kpk</a>.</p>
    </div>
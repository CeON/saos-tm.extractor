<p>Sygn. akt: II AKa 9/00</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 25 stycznia 2000 r.</p>
      <p>
<strong>
<!-- -->Sąd Apelacyjny w Katowicach II Wydział Karny w składzie:</strong>
</p>
      <table>
        <colgroup>
          <col width="172"/>
          <col width="539"/>
        </colgroup>
        <tr>
          <td>
            <p>Przewodniczący</p>
          </td>
          <td>
            <p>SSA Stanisław Raszka</p>
          </td>
        </tr>
        <tr>
          <td>
            <p>Sędziowie</p>
          </td>
          <td>
            <p>SSA Jolanta Spiechowicz (spr.)</p>
            <p>SSA Mirosław Ziaja</p>
          </td>
        </tr>
        <tr>
          <td>
            <p>Protokolant</p>
          </td>
          <td>
            <p>Izabela Rachelska</p>
          </td>
        </tr>
      </table>
      <p>przy udziale Prokuratora Prok. Apel. Stefana Jarskiego</p>
      <p>po rozpoznaniu w dniu 25 stycznia 2000r.</p>
      <p>sprawy z wniosku <span class="anon-block">W. R.</span>
</p>
      <p>- o odszkodowanie</p>
      <p>z powodu apelacji, wniesionej przez pełnomocnika wnioskodawczyni</p>
      <p>od wyroku Sądu Okręgowego w Katowicach</p>
      <p>z dnia 01 grudnia 1999r. sygn. akt XVI1 Ko 282/98</p>
      
      
        
        <p>1. 
        utrzymuje w mocy zaskarżony wyrok,</p>
      
      
        
        <p>2. 
        kosztami postępowania obciąża Skarb Państwa.</p>
      
      
      <p>II AKa 9/00</p>
    </div>
    <div>
      <h2>UZASADNIENIE</h2>
      <p>Sąd Okręgowy w Katowicach, wyrokiem z dnia 1 grudnia 1999 r. sygn. XVI 1 Ko 282/98 oddalił wniosek <span class="anon-block">W. R.</span> o odszkodowanie i zadośćuczynienie za represjonowanie jej zmarłej ciotki <span class="anon-block">M. N.</span> podnosząc, iż nie należy do osób uprawnionych w rozumieniu art. 8 ust.1 zd. drugie ustawy z dnia 23.02.91 r. o uznaniu za nieważne orzeczeń wydanych wobec osób represjonowanych działalność na rzecz niepodległego bytu Państwa Polskiego do dochodzenia odszkodowania.</p>
      <p>W apelacji od powyższego wyroku pełnomocnik wnioskodawczyni zarzuca naruszenie prawa materialnego przez błędną wykładnię przepisu art. 8 Ustawy z dnia 2302.91 r. – Dz. U. Nr 34 z 1991 r. z późniejszymi zmianami/ oraz <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 445;art. 445 § 1;art. 445 § 2)">art. 445 § 1 i 2 kc</a> oraz <a href="http://isap.sejm.gov.pl/DetailsServlet?id=WDU19640160093" title="Ustawa z dnia 23 kwietnia 1964 r. - Kodeks cywilny - Dz. U. z 1964 r. Nr 16, poz. 93 (art. 922;art. 922 § 1)">922 § 1 kc</a>, wnosząc tym samym o uchylenie zaskarżonego wyroku i przekazanie sprawy do ponownego rozpoznania Sądowi I instancji.</p>
      <p>Sąd Apelacyjny uznał apelację za niezasadną. Na wstępie należy zauważyć, iż uchwała Sądu Najwyższego z dnia 5.10.1995 r. sygn. I KZP 23/95 /OSNKW 1995, Nr 1-12, poz.73/ w której stwierdzono, iż roszczenie wymienione w przepisie art. 8 ust. 1 cyt. ustawy lutowej, w sytuacji tam wskazanej, należy do spadku po następcy osoby represjonowanej, pozostaje w zasadniczej sprzeczności od odmiennej w tym zakresie stanowczej judykatury Sądu Najwyższego oraz sądów powszechnych /na co wskazał uwagę Sąd Okręgowy cytując szereg orzeczeń/, a także z poglądami doktryny, o czym świadczy krytyczna glosa <span class="anon-block">W. M.</span>, opublikowana w OSP 1996 r. Nr 5 poz. 91, wręcz sprowadzająca się do tezy, iż Sąd Najwyższy opisaną wyżej uchwałę podjął contra legem.</p>
      <p>Z poglądem tym utożsamia się Sąd Apelacyjny w niniejszym składzie, nie podzielając w tej mierze stanowiska Sądu Najwyższego, a akceptując wykładnię wspomnianego przepisu zawartą we wcześniejszych orzeczeniach, zwracając przy tym uwagę na fakt, iż orzecznictwo Sądu Najwyższego, w szczególności gdy wiąże ono jedynie w konkretnej sprawie, nie może być traktowane jako źródło prawa, którym w omawianej problematyce jest przepis art. 8 ust.1 ustawy lutowej, który winien być interpretowany w zestawieniu z art.8 ust.3 wspomnianego aktu prawnego.</p>
      <p>Mając powyższe na względzie należy uznać, iż aczkolwiek roszczenie dochodzone przez wnioskodawczynię ma charakter cywilnoprawny, niemniej podlega ono z pełnymi rygami orzecznictwu sądów karnych, a co za tym idzie, przepisy cywilistyczne mają odpowiednie zastosowanie jedynie w sytuacji nieuregulowanej w ustawodawstwie karnym.</p>
      <p>Skoro ustawodawca w omawianym przepisie art. 8 ust. 1 zd. 2-gie wymienił enumeratywnie osoby, które w razie śmierci osoby represjonowanej mogą domagać się odszkodowania, to nie sposób wbrew temu przepisowi, który jako szczególny i wyjątkowy nie dopuszcza wykładni rozszerzającej, skutecznie twierdzić, że wolą ustawodawcy było rozszerzenie kręgu osób uprawnionych do zgłoszenia żądania odszkodowania i zadośćuczynienia na innych jeszcze spadkobierców, nie będących osobami tam wymienionymi.</p>
      <p>Intencją ustawodawcy było, co wynika ze stenogramów sejmowych, by wspomniane roszczenie objęło jedynie krąg osób bliskich represjonowanemu które same pośrednio cierpiały materialnie i moralnie w związku z tymi represjami – na co trafnie wskazał Sąd I instancji.</p>
      <p>W przedmiotowej sprawie, w sytuacji gdy osoba represjonowana aż do chwili śmierci pozostała bezdzietną panną, brak jest osób uprawnionych do żądania zasądzenia odszkodowania i zadośćuczynienia w trybie ustawy z 23.02.91 r. o uznaniu za nieważne orzeczeń /.../.</p>
      <p>Na marginesie należy jedynie zauważyć, iż nawet gdyby <span class="anon-block">M. N.</span> żyła, to jej roszczenie byłoby wielce wątpliwe, albowiem odszkodowanie za poniesioną szkodę i zadośćuczynienie za doznaną krzywdę przysługuje jedynie osobom wymienionym w art. 1 ustawy lutowej, a więc osobom represjonowanym za działalność na rzecz niepodległego bytu Państwa Polskiego, albo z powodu takiej działalności, natomiast jak wynika z akt XVI 1 Ko 453/96 oraz przesłuchania <span class="anon-block">W. R.</span> /k.6/ - <span class="anon-block">M. N.</span> żadnej działalności politycznej nie prowadziła.</p>
      <p>Mając powyższe na uwadze orzeczono jak w części dyspozytywnej.</p>
    </div>
<p>
<strong>
<!-- -->Sygn. akt VIII Ka 11/13</strong>
</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 28 marca 2013 roku</p>
      <p>Sąd Okręgowy w Białymstoku VIII Wydział Karny Odwoławczy w składzie:</p>
      <p>Przewodniczący <strong>
<!-- --> SSO Przemysław Wasilewski </strong>
</p>
      <p>Protokolant Agnieszka Malewska</p>
      <p>przy udziale Prokuratora Prokuratury Okręgowej w Białymstoku Wiesławy Sawośko-Grębowskiej</p>
      <p>po rozpoznaniu w dniu 28 marca 2013 roku</p>
      <p>sprawy <span class="anon-block">U. Y.</span>
</p>
      <p>oskarżonego o czyn z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 86;art. 86 § 4;art. 86 § 1)">art. 86 § 4 i 1 k.k.s.</a> w zb. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 63;art. 63 § 7;art. 63 § 2)">art. 63 § 7 i 2 k.k.s.</a> w zb. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 54;art. 54 § 3;art. 54 § 1)">art. 54 § 3 i 1 k.k.s.</a> w zw. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 7;art. 7 § 1)">art. 7 § 1 k.k.s.</a>;</p>
      <p>na skutek apelacji wniesionej przez Urząd Celny <span class="anon-block">w. B.</span>
</p>
      <p>od wyroku Sądu Rejonowego w Bielsku Podlaskim</p>
      <p>z dnia 14 listopada 2012 roku, sygnatura akt VII W 468/12</p>
      
      
        
        <p>I. 
        <strong>
<!-- -->Wyrok w zaskarżonej części (pkt III części dyspozytywnej wyroku) zmienia w ten sposób, że na podstawie <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 49;art. 49 § 1;art. 49 § 2)">art. 49 § 1, 2 k.k.s.</a> orzeka przepadek na rzecz Skarbu Państwa dowodów rzeczowych w postaci samochodu osobowego marki <span class="anon-block">V. (...)</span>o <span class="anon-block">(...)</span>
<span class="anon-block">(...)</span> i numerze nadwozia <span class="anon-block">(...)</span>wraz z kluczykiem oraz dowodem rejestracyjnym zapisanych i szczegółowo opisanych w wykazie dowodów rzeczowych nr 1 w punktach 3-4 na k. 28 akt.</strong> </p>
      
      
        
        <p>II. 
        <strong>
<!-- -->Zasądza od Skarbu Państwa na rzecz adw. <span class="anon-block">M. B.</span> kwotę 516,60 (pięćset szesnaście złotych sześćdziesiąt groszy) złotych, w tym 96,60 (dziewięćdziesiąt sześć złotych sześćdziesiąt groszy) złotych podatku VAT, tytułem kosztów nieopłaconej pomocy prawnej udzielonej z urzędu w postępowaniu odwoławczym.</strong>
</p>
      
      
        
        <p>III. 
        <strong>
<!-- -->Zwalnia oskarżonego od ponoszenia kosztów sądowych za postępowanie odwoławcze.</strong>
</p>
      
    </div>
    <div>
      <h2>UZASADNIENIE</h2>
      <p>
<span class="anon-block">U. Y.</span> został oskarżony o to, że:</p>
      <p>w dniu 25.04.2012 r., sprowadził na terytorium kraju przez przejście graniczne w <span class="anon-block">P.</span>, bez dopełnienia obowiązku celnego polegającego na przedstawieniu organowi celnemu i zgłoszenia celnego, towar nieoznaczony znakami akcyzy w postaci 372 paczek papierosów różnych marek, przez co naraził na uszczuplenie należności celne w wysokości 171 zł oraz należności podatkowe w wysokości 5988 zł, w tym: podatek od towarów i usług w kwocie 1208 zł, podatek akcyzowy w kwocie 4780 zł, tj. o czyn z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 86;art. 86 § 4;art. 86 § 1)">art. 86 § 4 i 1 k.k.s.</a> w zb. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 63;art. 63 § 7;art. 63 § 2)">art. 63 § 7 i 2 k.k.s .</a>w zb. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 54;art. 54 § 3;art. 54 § 1)">art. 54 § 3 i 1 k.k.s.</a> w zw. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 7;art. 7 § 1)">art. 7§1 k.k.s.</a>
</p>
      <p>Wyrokiem Sądu Rejonowego w Bielsku Podlaskim z 14 listopada 2012 r. w sprawie o sygn. akt VII W 468/12 oskarżony <span class="anon-block">U. Y.</span>został uznany za winnego popełnienia zarzucanego mu mocą aktu oskarżenia wykroczenia skarbowego wyczerpującego dyspozycję <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 86;art. 86 § 4;art. 86 § 1)">art. 86 <strong>
<!-- -->§ </strong>4 i <strong>
<!-- -->§ </strong>1 k.k.s.</a> w zb. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 63;art. 63 § 7;art. 63 § 2)">art. 63 <strong>
<!-- -->§ </strong>7 i <strong>
<!-- -->§ </strong>2 k.k.s.</a> w zb. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 54;art. 54 § 3;art. 54 § 1)">art. 54 <strong>
<!-- -->§ </strong>3 i <strong>
<!-- -->§ </strong>1 k.k.s.</a> w zw. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 7;art. 7 § 1)">art. 7 <strong>
<!-- -->§ </strong>1 k.k.s.</a> i za to na podstawie tych przepisów został skazany, zaś na podstawie <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 86;art. 86 § 4)">art. 86 <strong>
<!-- -->§ </strong>4 k.k.s.</a> w zw. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 7;art. 7 § 2)">art. 7 <strong>
<!-- -->§ </strong>2 k.k.s.</a> wymierzono mu karę grzywny w wysokości 2000 (dwóch tysięcy) złotych. Na podstawie <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 29;art. 29 pkt. 1)">art. 29 pkt 1 k.k.s.</a> w zw. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 30;art. 30 § 1;art. 30 § 3)">art. 30 <strong>
<!-- -->§ </strong>1 i <strong>
<!-- -->§ </strong>3 k.k.s.</a> w zw. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 31;art. 31 § 6)">art. 31 <strong>
<!-- -->§ </strong>6 k.k.s.</a> orzeczono przepadek przedmiotów - dowodów rzeczowych w postaci 372 (trzystu siedemdziesięciu dwóch) paczek papierosów różnych marek, szczegółowo opisanych i zapisanych w wykazie dowodów rzeczowych nr 1 na karcie 28 akt sprawy pod pozycjami 1-2, zarządzając jednocześnie ich zniszczenie. Na podstawie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 230;art. 230 § 2)">art. 230 <strong>
<!-- -->§ </strong>2 k.p.k.</a> w zw. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 113;art. 113 § 1)">art. 113 <strong>
<!-- -->§ </strong>1 k.k.s.</a> zwrócono oskarżonemu <span class="anon-block">U. Y.</span>dowody rzeczowe w postaci samochodu osobowego marki <span class="anon-block">V. (...)</span>o <span class="anon-block">(...)</span>
<span class="anon-block">(...)</span> i numerze nadwozia <span class="anon-block">(...)</span>wraz z dowodem rejestracyjnym i kluczykiem, szczegółowo opisane i zapisane w wykazie dowodów rzeczowych nr 1 pod pozycjami 3-4 na karcie 28 akt sprawy. Na podstawie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 618;art. 618 § 1;art. 618 § 1 pkt. 11)">art. 618 <strong>
<!-- -->§ </strong>1 pkt 11 k.p.k.</a> w zw. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 113;art. 113 § 1)">art. 113 <strong>
<!-- -->§ </strong>1 k.k.s.</a> zasądzono od Skarbu Państwa na rzecz obrońcy z urzędu adw. <span class="anon-block">M. B.</span>kwotę 432 (czterystu trzydziestu dwóch) złotych wraz z kwotą podatku VAT od tej kwoty - tytułem kosztów nieopłaconej pomocy prawnej udzielonej przez obrońcę ustanowionego z urzędu. Na podstawie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 627)">art. 627 k.p.k.</a> w zw. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 113;art. 113 § 1)">art. 113 <strong>
<!-- -->§ </strong>1 k.k.s.</a> obciążono oskarżonego <span class="anon-block">U. Y.</span>kosztami postępowania i jednocześnie w związku z tym zasądzono od niego na rzecz Skarbu Państwa kwotę 700 (siedmiuset) złotych, zaś na podstawie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 624;art. 624 § 1)">art. 624 <strong>
<!-- -->§ </strong>1 k.p.k.</a> w zw. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 113;art. 113 § 1)">art. 113 <strong>
<!-- -->§ </strong>1 k.k.s.</a> zwolniono go od ponoszenia pozostałych kosztów postępowania przejmując je na rachunek Skarbu Państwa.</p>
      <p>Na podstawie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 425;art. 425 § 1;art. 425 § 2)">art. 425 § 1 i 2 k.p.k.</a> i <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 444)">art. 444 k.p.k.</a> w zw. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 113;art. 113 § 1)">art. 113 § 1 k.k.s.</a> apelację od powyższego wyroku wniósł Urząd Celny w <span class="anon-block">B.</span>, który zaskarżył w/w wyrok na niekorzyść oskarżonego w części dotyczącej odstąpienia od wymierzenia środka karnego w postaci przepadku samochodu marki <span class="anon-block">V. (...)</span>oraz <span class="anon-block">(...)</span>
<span class="anon-block">(...)</span> oraz zwrotu w/w pojazdu wraz z kluczykiem oraz dowodem rejestracyjnym.</p>
      <p>Na podstawie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 438;art. 438 pkt. 3;art. 438 pkt. 4)">art. 438 pkt 3 i 4 k.p.k.</a> i <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 427;art. 427 § 2)">art. 427 § 2 k.p.k.</a> w zw. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 113;art. 113 § 1)">art. 113 § 1 k.k.s.</a> wyrokowi temu zarzucił:</p>
      
        
        <p>I. 
        błąd w ustaleniach faktycznych przyjętych za podstawę orzeczenia i mający wpływ na jego treść, polegający na uznaniu, iż zajęty do postępowania pojazd nie został specjalnie przysposobiony do popełnienia czynu zabronionego, podczas gdy wnikliwa analiza materiału dowodowego jednoznacznie wskazuje, iż takie przysposobienie do przemytu miało miejsce,</p>
      
      
        
        <p>II. 
        niesłuszne niezastosowanie środka karnego w postaci przepadku w/w samochodu, jako środka przewozowego specjalnie przysposobionego do popełnienia wykroczenia skarbowego.</p>
      
      <p>Stawiając powyższy zarzut, na podstawie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 437;art. 437 § 2)">art. 437 § 2 k.p.k.</a> w zw. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 113;art. 113 § 1)">art. 113 § 1 k.k.s.</a> wniósł o zmianę zaskarżonego wyroku w części dotyczącej odstąpienia od wymierzenia środka karnego w postaci przepadku samochodu marki <span class="anon-block">V. (...)</span>o <span class="anon-block">(...)</span>
<span class="anon-block">(...)</span> oraz zwrotu w/w pojazdu wraz z kluczykiem oraz dowodem rejestracyjnym, poprzez orzeczenie przepadku w/w przedmiotów.</p>
      <p>
<strong>
<!-- -->Sąd Okręgowy zważył, co następuje:</strong>
</p>
      <p>Apelacja oskarżyciela jest zasadna i zasługuje na uwzględnienie.</p>
      <p>Sąd II Instancji analizując niniejszą sprawę, mając na uwadze zebrany w sprawie materiał dowodowy podzielił stanowisko skarżącego, w którym wniósł o zmianę zaskarżonego wyroku poprzez orzeczenie przepadku dowodów rzeczowych w postaci samochodu osobowego marki <span class="anon-block">V. (...)</span>o <span class="anon-block">(...)</span>
<span class="anon-block">(...)</span> wraz z kluczykiem oraz dowodem rejestracyjnym.</p>
      <p>Zgodnie z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 49;art. 49 § 1;art. 49 § 2)">art. 49 § 1 i 2 k.k.s.</a> (odnoszącym się do wykroczeń skarbowych) do przepadku przedmiotów stosuje się odpowiednio przepisy<strong>
<!-- --> <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 29;art. 30;art. 30 § 1;art. 30 § 6;art. 31)">art. 29, art. 30 § 1 i 6 oraz art. 31</a>, </strong>przy czym nie obejmuje on środka przewozowego stanowiącego przedmiot określony w <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 29;art. 29 pkt. 2)">art. 29 pkt 2</a>
<strong>
<!-- -->, chyba że został on specjalnie przysposobiony do popełnienia czynu zabronionego </strong>jako przestępstwo skarbowe, <strong>
<!-- -->wykroczenie skarbowe,</strong> przestępstwo lub wykroczenie. W wypadkach określonych w szczególności w <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 86;art. 86 § 4)">art. 86 § 4 k.k.s.</a>, <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 63;art. 63 § 7)">art. 63 § 7 k.k.s.</a>, <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 54;art. 54 § 3)">art. 54 § 3 k.k.s.</a> można orzec przepadek przedmiotów określonych w <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 30 § 1)">§ 1</a>.</p>
      <p>Nie ulega wątpliwościom, że w niniejszej sprawie wszystkie przesłanki określone w <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 49;art. 49 § 1;art. 49 § 2)">art. 49 § 1 i 2 k.k.s.</a> zostały spełnione. W ocenie Sądu Okręgowego z materiału zgromadzonego w sprawie bez cienia wątpliwości wynika, iż samochód osobowy samochodu marki <span class="anon-block">V. (...)</span>o <span class="anon-block">(...)</span>
<span class="anon-block">(...)</span> był używany do popełnienia wykroczenia skarbowego, jako środek przewozowy. Został on specjalnie przysposobiony do popełnienia czynu zabronionego. Świadczą o tym skrytki, w których funkcjonariusze celni w wyniku przeszukania ujawnili wyroby tytoniowe nieoznaczone znakami akcyzy. Na podkreślenie zasługuje fakt, że papierosy zostały ujawnione w przednim zderzaku oraz podłużnicy, tylnym zderzaku, podszybiu oraz środkowym tunelu. Dojście do przedniego zderzaka oraz podłużnic było możliwe po zdemontowaniu zderzaka oraz wycięciu części przedniej belki. Do kolejnej skrytki dojście było możliwe również po uprzednim przystosowaniu tej części pojazdu tj. wycięciu wejścia do podszybia (k. 14-15). Nie sposób zgodzić się z wyjaśnieniami oskarżonego, iż nie miał on świadomości istnienia owych skrytek i znajdujących się w nich papierosów, bowiem niedawno kupił samochód. Zgodzić się należy z Sądem I Instancji, iż nieprawdopodobnym i niemożliwym jest, aby zbywca pojazdu nie tylko pozostawił skrytki w samochodzie, ale również by zostawił w nich papierosy, które przecież mają wymierną wartość materialną. Poza tym ślady niedawnego odkręcania elementów samochodu były dosyć widoczne, co tylko dodatkowo potwierdza, że niedawno były one odkręcane, z czego musiał sobie zdawać sprawę oskarżony oglądając samochód przed jego kupnem. Nie sposób zatem zgodzić się z Sądem Rejonowym, iż w sytuacji oskarżonego nie istnieje przesłanka szczególnego przysposobienia środka przewozowego. Oskarżony w ocenie Sądu z pewnością co najmniej wiedział o tego rodzaju właściwościach samochodu i je wykorzystał. Rację ma skarżący, że niewątpliwie skrytki znajdujące się w samochodzie odznaczały się specjalnym przysposobieniem i odznaczały się ingerencją w elementy pojazdu. Świadczy chociażby o tym fakt, że tunel zmiany biegów pojazdu był spreparowany i przystosowany do ukrycia kontrabandy poprzez jego obniżenie. Skrytki były przygotowane profesjonalnie, a to czy była to niewielka czy też duża ingerencja w budowę samochodu nie ma znaczenia dla rozstrzygnięcia.</p>
      <p>Nie należy tracić z pola widzenia, że wbrew twierdzeniom oskarżonego <span class="anon-block">U. Y.</span>(który stwierdził, że do <span class="anon-block">P.</span>przyjechał dwukrotnie na zakupy k. 18-19) w okresie od 25.04.2011 r. – 25.04.2012 r. przekraczał on granicę <span class="anon-block">p. b.</span>37 razy, co wynika z wydruku z systemów informatycznych Urzędu Celnego (k. 145-127).</p>
      <p>Słusznie wywiódł oskarżyciel publiczny, iż nie sposób zgodzić się z Sądem Rejonowym jakoby orzeczenie przepadku środka przewozowego było również niewspółmierne do wagi czynu. Narażone na uszczuplenie należności publicznoprawne wyniosły łącznie około 6000 zł (k. 7-8). Jak wynika z notatki urzędowej dotyczącej wyceny przedmiotowego samochodu wartość przedmiotowego pojazdu mimo, że jego cena rynkowa to 9000 zł wynosiła około 7000 zł, bowiem samochód jest w bardzo złym stanie ma liczne uszkodzenia (k. 13). Z kolejnej wyceny dokonanej przez eksperta Urzędu Celnego w <span class="anon-block">B.</span> wynika, że wartość samochodu to 9800 zł (k. 55). Skonstatować zatem należy, że suma wartości samochodu nawet w jego górnej kwocie 9800 zł nie pozostaje w dużej dysproporcji do łącznej wysokości należności publicznoprawnych narażonych na uszczuplenie czynem oskarżonego (6000 zł). Nie może zatem być mowy o niewspółmierności tego środka do wagi czynu (<a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 31;art. 31 § 3;art. 31 § 3 pkt. 1)">art. 31 § 3 pkt 1 k.k.s.</a> stosowany w oparciu o <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 49;art. 49 § 1)">art. 49 § 1 k.k.s.</a>, co do wykroczeń karnych skarbowych), czy też o niewspółmierności kary rozumianej jako ogół dolegliwości wymierzonych oskarżonemu (<a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 438;art. 438 pkt. 4)">art. 438 pkt 4 k.p.k .</a>w zw. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 113;art. 113 § 1)">art. 113 § 1 k.k.s.</a>).</p>
      <p>Zdaniem Sądu Okręgowego tak ukształtowana dolegliwość powinna w jeszcze większym stopniu uświadomić oskarżonemu nieopłacalność wykroczenia, którego się dopuścił. Tym bardziej, że oddanie samochodu wiąże się z wysokim prawdopodobieństwem ponownego wykorzystania pojazdu, pod zmienionymi numerami rejestracyjnymi, niekoniecznie przez oskarżonego, do popełniania kolejnych czynów zabronionych. W ocenie Sądu Okręgowego tylko zastosowanie środka karnego w postaci przepadku samochodu na trwale zmieni zachowanie oskarżonego w przyszłości.</p>
      <p>Z powyższych względów Sąd Okręgowy na mocy <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 437;art. 437 § 1)">art. 437 § 1 k.p.k.</a> zmienił zaskarżony wyrok co do punktu III w ten sposób, że na podstawie <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 49;art. 49 § 1;art. 49 § 2)">art. 49 § 1, 2 k.k.s.</a> orzekł przepadek na rzecz Skarbu Państwa dowodów rzeczowych w postaci samochodu osobowego marki <span class="anon-block">V. (...)</span>o <span class="anon-block">(...)</span>
<span class="anon-block">(...)</span> i numerze nadwozia <span class="anon-block">(...)</span>wraz z kluczykiem oraz dowodem rejestracyjnym zapisanych i szczegółowo opisanych w wykazie dowodów rzeczowych nr 1 w punktach 3-4 na k. 28 akt.</p>
      <p>O kosztach nieopłaconej pomocy prawnej udzielonej z urzędu w postępowaniu odwoławczym rozstrzygnięto na podstawie <a href="http://isap.sejm.gov.pl/DetailsServlet?id=WDU20021631348" title="Rozporządzenie Ministra Sprawiedliwości z dnia 28 września 2002 r. w sprawie opłat za czynności adwokackie oraz ponoszenia przez Skarb Państwa kosztów nieopłaconej pomocy prawnej udzielonej z urzędu - Dz. U. z 2002 r. Nr 163, poz. 1348 (§ 2;§ 2 ust. 3;§ 14;§ 14 ust. 2;§ 14 ust. 2 pkt. 4)">§ 2 ust. 3, § 14 ust 2 pkt 4 Rozporządzenia Ministra Sprawiedliwości z dnia 28 września 2002 r. w sprawie opłat za czynności adwokackie oraz ponoszenia przez Skarb Państwa kosztów nieopłaconej pomocy prawnej udzielonej z urzędu</a> (Dz. U.2002, Nr 163, poz. 1348 z późn. zm.).</p>
      <p>O kosztach orzeczono na podstawie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 635)">art. 635 k.p.k.</a> w zw. z <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 624;art. 624 § 1)">art. 624 § 1 k.p.k.</a> mając na względzie zasady słuszności.</p>
    </div>
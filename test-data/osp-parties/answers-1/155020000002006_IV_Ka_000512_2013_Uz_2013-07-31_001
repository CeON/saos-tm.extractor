<p>Sygnatura akt IV Ka 512/13</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 31 lipca 2013 roku.</p>
      
      <p>Sąd Okręgowy w Świdnicy w IV Wydziale Karnym Odwoławczym w składzie:</p>
      
      <table>
        <colgroup>
          <col width="241"/>
          <col width="469"/>
        </colgroup>
        <tr>
          <td>
            <p>Przewodniczący :</p>
          </td>
          <td>
            <p>SSO Agnieszka Połyniak (spr.)</p>
          </td>
        </tr>
        <tr>
          <td>
            <p>Sędziowie :</p>
          </td>
          <td>
            <p>SO Ewa Rusin</p>
            <p>SO Adam Pietrzak</p>
            
          </td>
        </tr>
        <tr>
          <td>
            <p>Protokolant :</p>
          </td>
          <td>
            <p>Agnieszka Kaczmarek</p>
          </td>
        </tr>
      </table>
      <p>przy udziale <span class="anon-block">S. W.</span> przedstawiciela Urzędu Kontroli Skarbowej we <span class="anon-block">W.</span>
</p>
      <p>po rozpoznaniu w dniu 31 lipca 2013 roku</p>
      <p>sprawy <strong>
<!-- -->
<span class="anon-block">G. Ż.</span>
</strong>
</p>
      <p>oskarżonej z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 54;art. 54 § 1)">art. 54 § 1 k.k.</a>s w zw. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 6;art. 6 § 2)">art. 6 § 2 k.k.s.</a> w zw. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 9;art. 9 § 3)">art. 9 § 3 k.k.s.</a>
</p>
      <p>
<strong>
<!-- -->
<span class="anon-block">Z. Ż.</span>
</strong>
</p>
      <p>oskarżonego z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 54;art. 54 § 1)">art. 54 § 1 k.k.s.</a> w zw. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 6;art. 6 § 2)">art. 6 § 2 k.k.s.</a> w zw. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 9;art. 9 § 3)">art. 9 § 3 k.k.s.</a>
</p>
      <p>
<strong>
<!-- -->
<span class="anon-block">L. S.</span>
</strong>
</p>
      <p>oskarżonego z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 56;art. 56 § 1)">art. 56 § 1 k.k.s.</a> i <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 62;art. 62 § 3)">art. 62 § 3 k.k.s.</a> w zw. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 6;art. 6 § 2)">art. 6 § 2 k.k.s.</a> w zw. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 7;art. 7 § 1)">art. 7 § 1 k.k.s.</a> i <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 9;art. 9 § 3)">art. 9 § 3 k.k.s.</a>
</p>
      <p>na skutek apelacji wniesionych przez obrońcę oskarżonych <span class="anon-block">G. Ż.</span>i <span class="anon-block">Z. Ż.</span>, obrońcę oskarżonego <span class="anon-block">L. S.</span>
</p>
      <p>od wyroku Sądu Rejonowego w Kłodzku</p>
      <p>z dnia 22 kwietnia 2013 roku, sygnatura akt VI K 5/12</p>
      <p>I. uchyla zaskarżony wyrok wobec oskarżonego <span class="anon-block">L. S.</span>i w tym zakresie sprawę przekazuje Sądowi I instancji do ponownego rozpoznania;</p>
      <p>II. w pozostałym zakresie tenże wyrok utrzymuje w mocy;</p>
      <p>III. zasądza od Skarbu Państwa na rzecz adw. <span class="anon-block">A. D.</span>z Kancelarii Adwokackiej w <span class="anon-block">K.</span>516,60 złotych tytułem kosztów nieopłaconej pomocy prawnej udzielonej z urzędu oskarżonemu <span class="anon-block">L. S.</span>w postępowaniu odwoławczym;</p>
      <p>IV. zasądza od oskarżonych <span class="anon-block">G. Ż.</span>i <span class="anon-block">Z. Ż.</span>na rzecz Skarbu Państwa koszty sądowe związane z postępowaniem odwoławczym w tym wymierza im opłaty w kwocie po 500 złotych.</p>
      
      <p>Sygnatura akt IV Ka 512/13</p>
      
      <p>
        <strong>
<!-- -->UZASADNIENIE:</strong>
</p>
      
      <p>Wyrokiem z dnia 22 kwietnia 2013r. Sąd Rejonowy w Kłodzku, w sprawie o sygn. akt VI K 5/12, uznał:</p>
      
      <p>
<strong>
<!-- -->
<span class="underline">
<!-- -->
<span class="anon-block">G. Ż.</span>
</span>
</strong>winną tego, że w okresie od 27 kwietnia 2005 roku do 27 września 2005 roku, będąc wspólnikiem spółki jawnej działającej pod firmą: <span class="anon-block">Z. Ż.</span>G. <span class="anon-block">(...) Spółka Jawna</span>z s. w <span class="anon-block">K.</span>( od 08 grudnia 2005 roku zmiana nazwy spółki na: <span class="anon-block">(...) Spółka Jawna</span>z s. W <span class="anon-block">K.</span>) działając w wykonaniu tego samego zamiaru uszczuplenia na szkodę Skarbu Państwa podatku akcyzowego należnego od tej spółki, z naruszeniem przepisów <a href="http://isap.sejm.gov.pl/DetailsServlet?id=WDU20040290257" title="Ustawa z dnia 23 stycznia 2004 r. o podatku akcyzowym - Dz. U. z 2004 r. Nr 29, poz. 257 (art. 4;art. 4 ust. 1;art. 4 ust. 1 pkt. 1;art. 6;art. 6 ust. 1;art. 6 ust. 3;art. 11;art. 11 ust. 1;art. 18;art. 18 ust. 1;art. 30;art. 30 ust. 2;art. 63;art. 63 ust. 1;art. 65;art. 65 ust. 1;art. 65 ust. 1 a)">art. 4 ust.1 pkt 1 art. 6 ust.1 i 3, art. 11 ust.1, art. 18 ust.1, art. 30 ust.2, art. 63 ust.1 oraz art. 65 ust.1 i 1a ustawy z dnia 23.01.2004 r. o podatku akcyzowym</a> ( Dz. U. Nr 29, poz 257 z późn. Zm.) pomimo produkcji „oleju opałowego grzewczego” otrzymywanego z mieszania oleju opałowego lekkiego „<span class="anon-block">(...)</span>” i oleju opałowego ciężkiego w ilościach: kwiecień 2005 r. – 41.482 litrów, maj 2005 r. – 87.705 litrów, czerwiec 2005 r. –8.000 litrów, lipiec 2005 r. – 6.900 litrów, sierpień 2005 r. – 2.000 litrów, wrzesień 2005 r. – 2.000 litrów, uchyliła się od opodatkowania i nie ujawniła organowi podatkowemu – Naczelnikowi Urzędu Celnego w <span class="anon-block">W.</span>przedmiotu i podstawy opodatkowania podatkiem akcyzowym należnym z tytułu dokonywanych w spółce w ramach prowadzonej przez nią działalności gospodarczej czynności mieszania olejów, jak również nie złożyła deklaracji dla podatku akcyzowego – przez co naraziła na uszczuplenie podatek akcyzowy za miesiące kwiecień – wrzesień 2005 r. w łącznej kwocie 291.212 zł, tj. za kwiecień 2005 r. w kwocie 81.613,40 zł, za maj 2005 r. w kwocie 171.799,20 zł, za czerwiec 2005 r. w kwocie 16.000 zł, za lipiec 2005 r. w kwocie 13.800 zł, za sierpień 2005 r. w kwocie 4.000 zł, za wrzesień 2005 r. w kwocie 4.000 zł</p>
      
      <p>tj. przestępstwa skarbowego z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 54;art. 54 § 2)">art. 54§2 k.k.s.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 6;art. 6 § 2)">art. 6§2 k.k.</a>s w zw. z. <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 9;art. 9 § 3)">art. 9§3 k.k.</a>s i za to na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 54;art. 54 § 1)">art. 54§1 k.k.</a> wymierzył oskarżonej karę 100 stawek dziennych grzywny, ustalając wysokość jednej stawki na kwotę 50 złotych;</p>
      <p>
<strong>
<!-- -->
<span class="underline">
<!-- -->
<span class="anon-block">Z. Ż.</span>
</span>
</strong>za winnego tego, że w okresie od 27 kwietnia 2005 roku do 27 września 2005 roku, będąc wspólnikiem spółki jawnej działającej pod firmą: <span class="anon-block">Z. Ż.</span>G. <span class="anon-block">(...) Spółka Jawna</span>z s. w <span class="anon-block">K.</span>( od 08 grudnia 2005 roku zmiana nazwy spółki na: <span class="anon-block">(...) Spółka Jawna</span>z s. W <span class="anon-block">K.</span>) działając w wykonaniu tego samego zamiaru uszczuplenia na szkodę Skarbu Państwa podatku akcyzowego należnego od tej spółki, z naruszeniem przepisów <a href="http://isap.sejm.gov.pl/DetailsServlet?id=WDU20040290257" title="Ustawa z dnia 23 stycznia 2004 r. o podatku akcyzowym - Dz. U. z 2004 r. Nr 29, poz. 257 (art. 4;art. 4 ust. 1;art. 4 ust. 1 pkt. 1;art. 6;art. 6 ust. 1;art. 6 ust. 3;art. 11;art. 11 ust. 1;art. 18;art. 18 ust. 1;art. 30;art. 30 ust. 2;art. 63;art. 63 ust. 1;art. 65;art. 65 ust. 1;art. 65 ust. 1 a)">art. 4 ust.1 pkt 1 art. 6 ust.1 i 3, art. 11 ust.1, art. 18 ust.1, art. 30 ust.2, art. 63 ust.1 oraz art. 65 ust.1 i 1a ustawy z dnia 23.01.2004 r. o podatku akcyzowym</a> ( Dz. U. Nr 29, poz 257 z późn. Zm.) pomimo produkcji „oleju opałowego grzewczego” otrzymywanego z mieszania oleju opałowego lekkiego „<span class="anon-block">(...)</span>” i oleju opałowego ciężkiego w ilościach: kwiecień 2005 r. – 41.482 litrów, maj 2005 r. – 87.705 litrów, czerwiec 2005 r. –8.000 litrów, lipiec 2005 r. – 6.900 litrów, sierpień 2005 r. – 2.000 litrów, wrzesień 2005 r. – 2.000 litrów, uchyliła się od opodatkowania i nie ujawniła organowi podatkowemu – Naczelnikowi Urzędu Celnego w <span class="anon-block">W.</span>przedmiotu i podstawy opodatkowania podatkiem akcyzowym należnym z tytułu dokonywanych w spółce w ramach prowadzonej przez nią działalności gospodarczej czynności mieszania olejów, jak również nie złożyła deklaracji dla podatku akcyzowego – przez co naraziła na uszczuplenie podatek akcyzowy za miesiące kwiecień – wrzesień 2005 r. w łącznej kwocie 291.212 zł, tj. za kwiecień 2005 r. w kwocie 81.613,40 zł, za maj 2005 r. w kwocie 171.799,20 zł, za czerwiec 2005 r. w kwocie 16.000 zł, za lipiec 2005 r. w kwocie 13.800 zł, za sierpień 2005 r. w kwocie 4.000 zł, za wrzesień 2005 r. w kwocie 4.000 zł</p>
      
      <p>tj. przestępstwa skarbowego z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 54;art. 54 § 1)">art. 54§1 k.k.</a>s w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 6;art. 6 § 2)">art. 6§2 k.k.</a>s w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 9;art. 9 § 3)">art. 9§3 k.k.</a>s i za to na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 54;art. 54 § 1)">art. 54§1 k.k.</a>s wymierzył mu karę 100 stawek dziennych grzywny, ustalając wysokość jednej stawki na kwotę 50 złotych;</p>
      <p>
<strong>
<!-- -->
<span class="underline">
<!-- -->
<span class="anon-block">L. S.</span>
</span>
</strong>za winnego tego, że w okresie od 7 grudnia 2005 r. do 28 maja 2005 r. w <span class="anon-block">K.</span>, będąc wspólnikiem spółki jawnej p.n. <span class="anon-block">(...)</span>
<span class="anon-block">W. K.</span>z s. W <span class="anon-block">K.</span>
<span class="anon-block">ul. (...)</span>, z naruszeniem przepisów <a href="http://isap.sejm.gov.pl/DetailsServlet?id=WDU20040540535" title="Ustawa z dnia 11 marca 2004 r. o podatku od towarów i usług - Dz. U. z 2004 r. Nr 54, poz. 535 (art. 86;art. 86 ust. 2;art. 86 ust. 2 pkt. 1;art. 86 ust. 2 pkt. 2)">art. 86 ust2 pkt 1 i 2 ustawy z dnia 11 marca 2004 r. o podatku od towarów i usług</a>
</p>
      <p>( Dz. U. Nr 54, poz.535 z późn.zm.), §25 Rozporządzenia Ministra Finansów z dnia 27 kwietnia 2004 r. w sprawie zwrotu podatku niektórym podatnikom, zaliczkowego zwrotu podatku, wystawiania faktur, sposobu ich przechowywania oraz listy towarów i usług, do których nie mają zastosowania zwolnienia od podatku od towarów i usług ( Dz. U. Nr 97, poz.971 z późn.zm.) nie przechowywał dokumentacji księgowej w/w spółki, co polegało na utracie dokumentacji potwierdzającej prawo do rozliczania kwot podatku naliczonego VAT i nie podjęciu stosownych działań w celu odtworzenia tej dokumentacji, poprzez wystąpienie do kontrahentów o uzyskanie duplikatów utraconych dokumentów księgowych, jak również nie dokonał – wobec braku dokumentów księgowych uprawniających do odliczenia podatku VAT związanego z nabyciem towarów i usług – zmian złożonych w Urzędzie Skarbowym w <span class="anon-block">K.</span> deklaracjach VAT-7 za miesiące styczeń – grudzień 2005 r. przez co naraził na uszczuplenie podatek od towarów i usług należny od tej spółki za miesiące styczeń-sierpień i października 2005 r. w łącznej kwocie 368.211 zł, tj. za styczeń 2005 r. w kwocie 36.400 zł, za luty 2005 r. w kwocie 39.933 zł, za marzec 2005 r. w kwocie 67.323 zł, za kwiecień 2005 r. w kwocie 77.796 zł, za maj 2005 r. w kwocie 38.407 zł, za czerwiec 2005 r. w kwocie 61.349 zł, za lipiec 2005 r. w kwocie 32.672 zł, za sierpień 2005 r. w kwocie 12.666 zł, za październik 2005 r. w kwocie 1.665 zł,</p>
      <p>tj. przestępstwa skarbowego z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 56;art. 56 § 1)">art. 56§1 k.k.</a>s i <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 62;art. 62 § 3)">art. 62§3 k.k.s.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 6;art. 6 § 2)">art. 6§2 k.k.</a>s i <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 7;art. 7 § 1)">art. 7 §1 k.k.</a>s i <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 9;art. 9 § 3)">art. 9§3 k.k.s.</a> i za czyn ten na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 56;art. 56 § 1)">art. 56§1 k.k.</a>s w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 7;art. 7 § 2)">art. 7§2 k.k.</a>s wymierzył mu karę 50 stawek dziennych grzywny przyjmując, że jedna stawka wynosi 50 złotych.</p>
      
      <p>Z rozstrzygnięciem tym nie pogodzili się oskarżeni, którzy za pośrednictwem swych obrońców zaskarżyli wyrok na swoją korzyść.</p>
      <p>Obrońca oskarżonego <span class="anon-block">L. S.</span>zaskarżył wyrok w części dotyczącej rozstrzygnięcia o winie oraz karze i na podstawie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 438;art. 438 pkt. 2)">art. 438 pkt 2 k.p.k.</a> w zw. z <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 113;art. 113 § 1 k)">art. 113§1k</a>.k.s. zarzucił obrazę przepisów postępowania mająca wpływ na treść wyroku, tj.</p>
      
        
        <p>1. 
        <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 413;art. 413 § 2)">art. 413§2 k.p.k.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 113;art. 113 § 1)">art. 113§1 k.k.</a>s poprzez opisanie przypisanego oskarżonego czynu w sposób niedokładny niezrozumiały i nieodpowiadający przyjętej kwalifikacji prawnej</p>
      
      
        
        <p>2. 
        <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 7)">art. 7 k.p.k.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 113;art. 113 § 1)">art. 113§1 k.k.</a>s poprzez dokonanie oceny dowodów w sposób powierzchowny i wybiórczy z pominięciem wskazań określonych w <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 7)">art. 7 k.p.k.</a> poprzez a) przyjęcie, że oskarżony nie przechowywał dokumentacji księgowej spółki w sytuacji gdy z materiału dowodowego wynikało, że:</p>
      
      <p>dokumentacja została usunięta przez oskarżonych <span class="anon-block">G. Ż.</span>i <span class="anon-block">Z. Ż.</span>przed 7 grudnia 2005r. bowiem jak podawał świadek <span class="anon-block">M. Z.</span>(k. 198 – 199 i 203) oskarżeni wynosili kartony z dokumentami we wrześniu i październiku 2005r.</p>
      <p>z protokołu kontroli przeprowadzonej w <span class="anon-block">Spółce (...)</span>przez <span class="anon-block">L. K.</span>i <span class="anon-block">A. R.</span>(k. 11) wynikało, że oskarżeni <span class="anon-block">G. Ż.</span>i <span class="anon-block">Z. Ż.</span>1 października 2005r. przekazali niekompletną wręcz szczątkową dokumentację spółki jawnej za 2005r. zaś <span class="anon-block">M. M.</span>i <span class="anon-block">P. M.</span>odebrali dokumentację z pełną świadomością, żę jest niekompletna i bez żadnego jej uzupełnienia a zatem uznanie iżby <span class="anon-block">M. M.</span>i <span class="anon-block">P. M.</span>przekazali oskarżonemu kompletną dokumentację, którą następnie oskarżony utracił było nawet w świetle protokołu – błędne</p>
      
        
        <p>b) 
        uznanie za niewiarygodne wyjaśnień oskarżonego <span class="anon-block">L. S.</span>(k.456-457), w których wskazywał, że w żaden sposób nie uczestniczył w prowadzeniu <span class="anon-block">spółki (...)</span>z <span class="anon-block">W. K.</span>oraz że udostępnił mu jedynie swój dowód osobisty i podpisał we <span class="anon-block">W.</span>jakieś dokumenty, których treści nie rozumiał, a w <span class="anon-block">K.</span>nigdy nie był, w sytuacji gdy wyjaśnienia te znajdują potwierdzenie w treści zeznań pracowników spółki –<span class="anon-block">A. W.</span>(k.206), który podawał, że nie zna <span class="anon-block">L. S.</span>i pierwszy raz słyszy to nazwisko, <span class="anon-block">M. Z.</span>(k.198-199), który zeznał, że nazwisko <span class="anon-block">S.</span>nic mu nie mówi oraz <span class="anon-block">A. K.</span>przeprowadzającego kontrolę skarbową (k.212), który stwierdził, że pracownicy nie znali numeru telefonu właścicieli, tj. <span class="anon-block">K.</span>i <span class="anon-block">S.</span>,</p>
      
      
        
        <p>c) 
        uznanie za wiarygodne zeznań świadków <span class="anon-block">P. M.</span>i <span class="anon-block">M. M.</span>, którzy podawali, że mieli kontakt zarówno z <span class="anon-block">W. K.</span>jak też <span class="anon-block">L. S.</span>, że obaj byli na terenie stacji, że <span class="anon-block">L. S.</span>był zorientowany w zakresie działalności spółki i że nie był to laik, że nowym nabywcom przekazane zostały dokumenty księgowe i obaj z tymi dokumentami zapoznali się w sytuacji gdy zeznania tych świadków złożone na rozprawie, jak też ich zeznania wcześniejsze (k.215 i 216 ) w których podawali jakoby nie działali w <span class="anon-block">spółce jawnej (...)</span>w <span class="anon-block">K.</span>, że ich obecność na stacji paliw przy <span class="anon-block">ulicy (...)</span>była sporadyczna i miała związek „ze współpracą handlową” oraz faktem, ze w pobliżu znajdowała się ziemia, którą zamierzali kupić – pozostają w sprzeczności z zeznaniami pracowników <span class="anon-block">spółki (...)</span>– <span class="anon-block">A. W.</span>(k.206 i 209), który podawał, że <span class="anon-block">W. K.</span>widział na stacji dwa razy, <span class="anon-block">L. S.</span>nie znał zaś z pracownikami kontaktowali się <span class="anon-block">M.</span>, którzy zabierali raz w tygodniu dokumentację księgową, polecenia wydawali wyłącznie <span class="anon-block">G.</span>i <span class="anon-block">Z. Ż.</span>, a następnie tj.”potem i do dzisiaj” <span class="anon-block">M. M.</span>co potwierdził też <span class="anon-block">M. Z.</span>(k.198-199 i k.203), który <span class="anon-block">W. K.</span>widział 2 lub 3 razy, <span class="anon-block">L. S.</span>nie widział wcale, nadto odniósł wrażenie, że <span class="anon-block">M. M.</span>jest przedstawicielem właściciela a wszelkie polecenia wydawali <span class="anon-block">Ż.</span>– „a potem do dzisiaj wyłącznie <span class="anon-block">M. M.</span>”,</p>
      
      
        
        <p>d) 
        nierozważenie zeznań <span class="anon-block">A. R.</span>(k. 545 – 547), który podawał, że już po analizie protokołu zdawczo-odbiorczego przekazania dokumentów <span class="anon-block">M.</span>stwierdził, że dokumentacja była niekompletna, brak było faktur sprzedaży i oświadczeń od kontrahentów o przyjęciu oleju opałowego na cele grzewcze, z których to zeznań wynika, że dokumenty nie były przechowywane przez wymagany okres ponieważ zostały utracone wskutek działania osób trzecich i nieprzekazane wspólnikom spółki <span class="anon-block">(...)</span>– ponieważ zostały wcześniej utracone tj. zniszczone lub usunięte jeszcze przed ich przekazaniem <span class="anon-block">P. M.</span>i <span class="anon-block">M. M.</span>ponieważ jak wynika z powyższych zeznań dokumentacja już w tym czasie była niekompletna – co wyklucza winę w przechowywaniu po stronie oskarżonego.</p>
      
      <p>podnosząc powyższe zarzuty obrońca wniósł o zmianę wyroku poprzez uniewinnienie oskarżonego od popełnienia zarzucanego mu czynu.</p>
      
      <p>Obrońca oskarżonych <span class="anon-block">G. Ż.</span>i <span class="anon-block">Z. Ż.</span>zaskarżył wyrok w pkt I i II, wnosząc o zmianę zaskarżonego wyroku i uniewinnienie obojga oskarżonych od popełnienia zarzucanego mu czynu, zarzucając:</p>
      
        
        <p>A) 
        naruszenie prawa materialnego a to <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 54;art. 54 § 1)">art. 54§1 k.k.</a>s poprzez jego błędną interpretację i przyjęcie, że oskarżeni mieli zamiar bezpośredni oraz że prowadzili produkcję oleju opałowego grzewczego ora przyjęcie zamiaru uszczuplenia podatku akcyzowego i przypisanie im sprawstwa popełnienia przestępstwa z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 54;art. 54 § 1)">art. 54§1 k.k.</a>s podczas gdy oskarżeni takiego zamiaru ani świadomości nie mieli a na stacjach prowadzonych przez oskarżonych <span class="anon-block">G. Ż.</span>i <span class="anon-block">Z. Ż.</span>odbywało się jedynie magazynowanie oleju opałowego bez jakiejkolwiek świadomości i woli jego produkcji gdyż samo magazynowanie nie może być traktowane jako produkcja przy czym oba rodzaje oleju korzystały ze zwolnienia z obniżonej stawki akcyzy i były sprzedawane wyłącznie na cele grzewcze działania oskarżonych nie miały zatem znamion przestępstwa;</p>
      
      
        
        <p>B) 
        błędy w ustaleniach faktycznych przyjętych za podstawę zaskarżonego wyroku i mające istotny wpływ na jego treść poprzez przyjęcie, że:</p>
        
          
          <p>1. 
        oskarżeni <span class="anon-block">G. Ż.</span>i <span class="anon-block">Z. Ż.</span>nie pobierali od nabywców przy sprzedaży oleju opałowego stosownego wymaganego oświadczenia o jego przeznaczeniu, podczas gdy:</p>
          
            
            <p>a. 
        jest to ustalenie dowolne, gdyż brak jest dowodów przeciwnych albowiem większość dokumentacji zaginęła już po jej przekazaniu nabywcom, iż przedmiotowe oświadczenia mogły był podpięte pod paragony,</p>
          
          
            
            <p>b. 
        sprawdzenie przeznaczenia u jedynego dostępnego odbiorcy potwierdziło prawidłowość i celowość sprzedaży oleju na cele grzewcze,</p>
          
          
            
            <p>c. 
        prowadzenie sprzedaży oleju opałowego przez oskarżonych <span class="anon-block">G. Ż.</span>i <span class="anon-block">Z. Ż.</span>od 1994 roku i istniejący od wielu lat obowiązek pobierania od nabywców oświadczeń o przeznaczeniu kupowanego oleju bez naruszenia tego obowiązku wskazuje na świadomość ich posiadania brak naruszenia prawa w tym zakresie.</p>
          
        
        
          
          <p>2. 
        oskarżeni <span class="anon-block">G. Ż.</span>i <span class="anon-block">Z. Ż.</span>nie przekazali wszystkich dokumentów spółki, a w szczególności wymaganych prawem oświadczeń nabywców o jego przeznaczeniu na cele grzewcze, a dodatkowo oskarżeni nawet część dokumentów wywozili podczas gdy:</p>
          
            
            <p>a. 
        świadek <span class="anon-block">M. M.</span>wskazuje, iż przedmiotowe oświadczenia mogły być podpięte pod paragony,</p>
          
          
            
            <p>b. 
        z zeznań świadków wynika, iż nabywcy spółki nie kwestionowali, że dokumentów jakichkolwiek dokumentów im brakuje, a byli obeznani,</p>
          
          
            
            <p>c. 
        żaden ze świadków nawet pośrednio nie potwierdził, aby oskarżeni wywozili dokumenty finansowe spółki, a przede wszystkim takiego zarzutu nawet oskarżonym nie postawiono,</p>
          
          
            
            <p>d. 
        za ewentualne braki powstałe już po sprzedaży spółki oskarżeni nie mogą ponosić odpowiedzialności,</p>
          
        
        
          
          <p>3. 
        na którejkolwiek ze stacji oskarżonych <span class="anon-block">G. Ż.</span>i <span class="anon-block">Z. Ż.</span>była prowadzona świadoma produkcja oleju opałowego poprzez ich mieszanie, podczas gdy okoliczności tej nie potwierdził żaden ze świadków, z zeznań księgowego świadka <span class="anon-block">R. B.</span>wynikało, iż nikt nie miał świadomości nabywania różnych olejów, a wszystkie dostawy posiadały atesty i były olejami grzewczymi i korzystały z obniżonej stawki akcyzy,</p>
        
        
          
          <p>4. 
        oskarżeni <span class="anon-block">G. Ż.</span>i <span class="anon-block">Z. Ż.</span>wyprodukowali w okresie od kwietnia do września 2005 roku łącznie 148.087 litrów oleju opałowego grzewczego w celu uszczuplenia podatku akcyzowego w łącznej kwocie 291.212 złotych, podczas gdy ustalenia takie są całkowicie dowolne i stanowią jedynie spekulacje świadka <span class="anon-block">A. R.</span>, zaś z doświadczenia życiowego oraz z podstawowycfh zasad logiki wynika, że takie zachowanie oskarżonych byłoby całkowicie pozbawione sensu z punktu widzenia rentowności prowadzonego przez nich przedsiębiorstwa. Z ustaleń Sądu wynika bowiem, iż oskarżeni mieliby prowadzić świadomą produkcję oleju opałowego grzewczego podlegającego podatkowi akcyzowemu bez zwolnienia z zakupionych partii innego grzewczego oleju opałowego, które korzystały ze zwolnienia z obniżonej stawki akcyzy i w ten sposób nakładać na siebie obowiązek zapłacenia dodatkowego podatku akcyzowego zwiększającego obciążenia finansowe swojej działalności gospodarczej, która z istoty polega na osiąganiu zysku.</p>
        
        
          
          <p>5. 
        do mieszania oleju opałowego lekkiego i ciężkiego na stacji oskarżonych <span class="anon-block">G. Ż.</span>i <span class="anon-block">Z. Ż.</span>musiało dochodzić z uwagi na wielkości dostaw i pojemność cysterny, podczas gdy przedmiotowa cysterna posiadała 3 odrębne komory, a brak dokumentacji sprzedaży wyklucza możliwość ustalenia stanu posiadania oleju poszczególnego rodzaju w chwili kolejnego zakupu, stąd wnioskowanie o nieuchronności i konieczności mieszania jest wnioskowaniem dowolnym i ustaleniem bezpodstawnym, tym bardziej, że świadkowie wprost zaprzeczali aby dochodziło do mieszania obu olejów.</p>
        
      
      <p>c. naruszenie przepisów prawa materialnego, a to <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 5;art. 5 § 2;art. 7)">art. 5§2, art. 7 kpk</a>, <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 1;art. 1 § 3;art. 4;art. 4 § 1;art. 4 § 2)">art. 1§3, art. 4§1 i 2 kks</a> i art. 21§1 pkt 2 ustawy Ordynacja podatkowa poprzez przyjęcie, że działanie oskarżonych jest zawinione i świadome w formie winy umyślnej, w sytuacji, w której najistotniejsze ustalenia stanu faktycznego, stanowiące podstawę skazania są oparte na dowolnych i nieznajdujących potwierdzenia w materiale dowodowym założeniach, stojących wręcz w sprzeczności z treścią zeznań świadków oraz z wyjaśnieniami oskarżonych.</p>
      
      <p>
        <strong>
<!-- -->Sąd odwoławczy zważył, co następuje:</strong>
</p>
      
      <p>Jedynie apelacja obrońcy <span class="anon-block">L. S.</span>- i to częściowo - zasługuje na uwzględnienie, choć wniosek o uniewinnienie oskarżonego jest co najmniej przedwczesny. Zaskarżony wyrok wydany został bowiem z naruszeniem przepisów postępowania tej rangi, że rzutowało to na wynik tego postępowania.</p>
      <p>Odnosząc się do samej apelacji obrońcy <span class="anon-block">L. S.</span>, to zgodzić się należy, że ocena zeznań świadków nie może być zaaprobowana. Wbrew bowiem ustaleniom poczynionym przez sąd orzekający, świadkowie – pracownicy obsługujący stacje benzynowe, tj. <span class="anon-block">M. Z.</span>i <span class="anon-block">A. W.</span>- nie potwierdzili, by widzieli <span class="anon-block">L. S.</span>i by kontaktowali się z nim w jakiejkolwiek sprawie tyczącej prowadzenia firmy.</p>
      <p>To jedynie <span class="anon-block">P. M.</span>oraz <span class="anon-block">M. M.</span>, który nota bene nadal jest osobą prowadzącą faktyczną działalność (sam ten fakt jest co najmniej zastanawiający), utrzymywali, że <span class="anon-block">L. S.</span>był zaangażowany w działalność spółki po jej zakupie.</p>
      <p>Sąd meriti w ogóle nie odniósł się do tego, że spółka w przeciągu dwóch miesięcy dwukrotnie była przedmiotem zbycia i to za pośrednictwem właśnie braci <span class="anon-block">M.</span>, którzy przez moment byli jej właścicielami.</p>
      <p>Najpierw 01.10.2005r. <span class="anon-block">G. Ż.</span>i <span class="anon-block">Z. Ż.</span>, jako wspólnicy spółki jawnej, zbyli swoje udziały na rzecz <span class="anon-block">P.</span>i <span class="anon-block">M. M.</span>, a ci już 07.12.2005r. sprzedali udziały <span class="anon-block">L. S.</span>i <span class="anon-block">W. K.</span>. W tym czasie dokumenty potwierdzające prowadzenie działalności w 2005r. (do 01.10.2005r.) także przekazane były przez oskarżonych <span class="anon-block">G. Ż.</span>i <span class="anon-block">Z. Ż.</span>
<span class="anon-block">P. M.</span>i <span class="anon-block">M. M.</span>, a ci następnie tę samą dokumentację przekazali ostatnim nabywcom.</p>
      <p>Tym samym rzeczą sądu orzekającego było ustalenie czy <span class="anon-block">L. S.</span>przejął tę samą dokumentację, którą otrzymali bracia <span class="anon-block">M.</span>, co potwierdzili protokołem zdawczo – odbiorczym z dnia nabycia udziałów, oraz czy miał możliwość ją uzupełnić, tj. ustalić kontrahentów, by zwrócić się do nich o nadesłanie duplikatów faktur. Konieczne jest zatem zweryfikowanie linii obrony oskarżonego, a tego sąd zaniechał. <span class="anon-block">W. K.</span>na powyższe okoliczności właściwie nie został przesłuchany, a w sprawie nie występuje nawet jako świadek.</p>
      <p>W tym też zakresie apelującemu należy przyznać rację. Natomiast wynik postępowania będzie zależał od dokonania prawidłowych, bo kompleksowych ustaleń co do rzeczywistego udziału i roli <span class="anon-block">L. S.</span>w przejęciu i „prowadzeniu” <span class="anon-block">spółki (...)</span>.</p>
      <p>Istotnie zgodnie z brzmieniem <a href="http://isap.sejm.gov.pl/DetailsServlet?id=WDU20040970971" title="Rozporządzenie Ministra Finansów z dnia 27 kwietnia 2004 r. w sprawie zwrotu podatku niektórym podatnikom, zaliczkowego zwrotu podatku, zasad wystawiania faktur, sposobu ich przechowywania oraz listy towarów i usług, do których nie mają zastosowania zwolnienia od podatku od towarów i usług - Dz. U. z 2004 r. Nr 97, poz. 971 (§ 25;§ 25 ust. 1)">§ 25 ust. 1 Rozporządzenia Ministra Finansów z dnia 27.04.2004r. w sprawie zwrotu podatku niektórym podatnikom, zaliczkowego zwrotu podatku, zasad wystawienia faktur, sposobu ich przechowywania oraz listy towarów i usług, do których nie mają zastosowania zwolnienia od podatku od towarów i usług</a> (Dz.U. 2004/97/971) nakłada na sprzedawcę obowiązek, na wniosek nabywcy ponownego wystawienia faktury, które zobowiązani są przechowywać do czasu upływu terminu przedawnienia zobowiązania podatkowego (§26 ust. 1 tego rozporządzenia).</p>
      <p>Nadto w toku postępowania podatkowego to na podatniku, chcącym skorzystać z prawa do odliczenie podatku naliczonego ciąży obowiązek przedłożenia duplikatów faktur (np. wyrok WSA w Kielcach z dnia 25.11.2010r., sygn. akt ISA/Ke 577/10, LEX nr 749036), a przepisy podatkowe nie przewidują zwolnienia podatnika od obowiązku udokumentowania prawa do obniżenia podatku należnego o podatek naliczony , nawet w wypadkach losowych (kradzieży) (np. wyrok WSA w Bydgoszczy z dnia 23.03.2010r. sygn. akt I S.A./Bd 12/10, LEX nr 606394).</p>
      <p>Niemniej okoliczności związane z przyczyną takiego wielokrotnego odsprzedawania udziałów spółki i przekazywania dokumentów w określonym stanie (jak również sygnalizowaną kwestię dostępu do tych dokumentów oskarżonych <span class="anon-block">Ż.</span>i roli <span class="anon-block">M. M.</span>), winien sąd I instancji wziąć pod uwagę oceniając zachowanie <span class="anon-block">L. S.</span>. Jednakże kwestie te będą mogły być rozważone dopiero wówczas, gdy prawidłowo zostanie przeprowadzone postępowanie w sprawie.</p>
      <p>Sąd meriti został bowiem poinformowany przez <span class="anon-block">L. S.</span>, że nie stawi się na rozprawę ze względu na stan zdrowia (k. 340, 401), dołączając zaświadczenia lekarskie z okresu wcześniejszego oraz zdjęcia (k. 402), a następnie przesłał oświadczenie o wyrażeniu zgody na prowadzenie rozprawy pod jego nieobecność (k. 350).</p>
      <p>Mimo tych informacji stan zdrowia <span class="anon-block">L. S.</span>nie został zweryfikowany pod kątem tego czy może uczestniczyć w rozprawie. Zamiast tego wydał sąd postanowienie o przesłuchaniu oskarżonego w ramach pomocy prawnej. Taką możliwość przewiduje <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 396;art. 396 § 2)">art. 396§2 k.p.k.</a>, innej podstawy prawnej przesłuchania bez zachowania zasady bezpośredniości obowiązujący <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 ()">Kodeks postępowania karnego</a> nie zawiera. Jednakże w ten sposób możliwe jest przesłuchanie tylko <span class="underline">
<!-- -->świadka</span>!</p>
      <p>Sam sąd nie wskazał przepisu, w oparciu o który zwrócił się do Sądu Rejonowego w Legnicy o przesłuchanie oskarżonego (k. 417). Mimo tego sąd wezwany czynność tę przeprowadził, co także budzi zdziwienie. Otwartym pozostaje pytanie w oparciu o jakie regulacje prawne czynność ta została przeprowadzona, by mogła być skuteczna?</p>
      <p>Tym samym uznać należy, że doszło w toku procedowania do poważnego naruszenia prawa, mającego – jak się wydaje - rangę bezwzględnej przyczyny odwoławczej w rozumieniu <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 439;art. 439 § 1;art. 439 § 1 pkt. 11)">art. 439§1 pkt 11 k.p.k.</a> Sąd prowadził bowiem rozprawę pod nieobecność oskarżonego, którego obecność i niezbędność złożenia wyjaśnień sam uznał za obowiązkową. Nie skorzystał bowiem z przepisów tyczących prowadzenia rozprawy pod nieobecność oskarżonego. Zatem obecność <span class="anon-block">L. S.</span>na rozprawie była obowiązkowa.</p>
      <p>Skoro zatem na podstawie pism i dokumentów, które oskarżony przedłożył można było powziąć wątpliwość co do stanu jego zdrowia i możności uczestniczenia w rozprawie, sąd winien był w pierwszej kolejności rozważyć zasadność przeprowadzenia dowodu z opinii biegłego z zakresu medycyny sądowej, a następnie w zależności od wyników tej czynności albo wyłączyć sprawę <span class="anon-block">L. S.</span>od odrębnego rozpoznania i zawiesić postępowanie na czas trwania przeszkody, albo podjąć kroki, by zapewnić obecność na pierwszym terminie.</p>
      <p>Z tego też powodu zaskarżony wyrok w części tyczącej <span class="anon-block">L. S.</span>nie mógł się ostać i konieczne było jego uchylenie oraz przekazanie sprawy do ponownego rozpoznania.</p>
      <p>Odnosząc się natomiast do apelacji obrońcy oskarżonych <span class="anon-block">G. Ż.</span>i <span class="anon-block">Z. Ż.</span>, to jest ona niezasadna i stanowi nader subiektywną i oderwaną od jednoznacznych relacji świadków polemikę z obowiązującymi ówcześnie przepisami regulującymi kwestie związane ze sprzedażą oleju opałowego grzewczego i zwolnieniami od obowiązku podatkowego.</p>
      <p>Jak wynika z prawidłowych ustaleń sądu oskarżeni dysponowali jedną cysterną, w której składowano olej opałowy grzewczy. Tu ani oskarżeni, ani świadkowie okoliczności tej nie negują.</p>
      <p>Bezsporne jest także to, że małżonkowie <span class="anon-block">Ż.</span>, prowadząc działalność gospodarczą od końca lat 90-tych, spółkę jawną założyli w lipcu 2001r. i do samego początku zajmowali się handlem paliwami. Zatem nie byli nowicjuszami, lecz profesjonalistami, którzy – co należy przyjąć za pewnik – zasady prowadzenia tej działalności znali, tym bardziej że korzystali z obniżenia podatku akcyzowego związanego ze sprzedażą oleju opałowego grzewczego i podejmowali decyzje dotyczące zakupu poszczególnych wyrobów na preferencyjnych stawkach podatkowych, które następnie odsprzedawali. To z kolei wiązało się z dodatkowymi wymogami ciążącymi na nich, a które podlegały kontroli ze strony organów podatkowych. I ta kwestia była oskarżonym znana. Zatem z konsekwencjami naruszenia tych zasad nie tylko się liczyli, ale – co wynika z ich zachowania – starali się ich uniknąć. Trudno bowiem uznać za przypadek, że właściwie cała dokumentacja związana z handlem olejem opałowym, w tym i jego zakupem przez oskarżonych, „zaginęła”.</p>
      <p>Z ustaleń poczynionych przez kontrolujący inspektorów Urzędu Kontroli Skarbowej wynika jednoznacznie, że w okresie objętym zarzutem oskarżeni dokonywali zakupu zarówno oleju opałowego grzewczego tzw. lekkiego oraz ciężkiego (np. 29 – 32v). Oba rodzaje mają inne parametry grzewcze, inne zastosowanie. Stanowią zatem różne produkty.</p>
      <p>Skoro przy tym była tylko jedna cysterna, do której zlewano oba rodzaje oleju, to nie ulega wątpliwości to, że dochodziło do jego mieszania.</p>
      <p>Gdy uwzględni się nader jednoznaczne w tym względzie regulacje Ustawy o podatku akcyzowym (Dz.U nr 29, poz. 257 ze zm.), a przede wszystkim art. 63 ust.2, który stanowi, że <strong>
<!-- -->
<span class="underline">
<!-- -->producentem</span>
</strong> olejów opałowych jest również podmiot, który <strong>
<!-- -->
<span class="underline">
<!-- -->wytarza oleje opałowe w drodze mieszania</span>
</strong> lub przekwalifikowania komponentów paliwowych, to nie ulega wątpliwości, że oskarżenie mieszając oba rodzaje olejów opałowych wytwarzali nowy rodzaj oleju o parametrach różnych od tych, które pierwotnie zlewali do jednej cysterny. Świadomość wymieszenia i stworzenia „nowej jakości paliwa” nie wymaga większej wiedzy specjalistycznej.</p>
      <p>Wszak to oskarżeni decydowali o tym jakiego rodzaju olej zostanie zakupiony i trudno uwierzyć w to, że - jako profesjonaliści – nie wiedzieli, że olej opałowy ciężki stosowany jest do urządzeń o mocy powyżej 200 kW, tj. głównie w przemyśle.</p>
      <p>Twierdzenie obrońcy, że oskarżeni nie mieli świadomości i zamiaru naruszenia przepisów ustawy o podatku akcyzowym, a w konsekwencji popełnienie przestępstwa skarbowego z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 54;art. 54 § 1)">art. 54§1 kks</a> nie może być uznane za zasadne i oparte na racjonalnych podstawach.</p>
      <p>Właśnie dodatkowo o ich zamiarze świadczy to, że we wskazanym okresie nie tylko naruszyli zasady związane z prowadzoną działalnością, która korzystała ze uprzywilejowanego traktowania co do stawek podatku akcyzowego, ale następnie, by uniknąć tej odpowiedzialności sprzedali udziały w spółce, przekazując już w tym momencie niekompletną dokumentację związaną z dokumentowaniem obrotu olejem opałowym grzewczym. Okoliczność ta wynika wprost z treści protokołu zdawczo – odbiorczego, który sporządzili 01.10.2005r., zaś dalsze usuwanie tej dokumentacji relacjonowali świadkowie – pracownicy stacji, co z kolei należy powiązać z powstałym „łańcuszkiem” kolejnych nabywców <span class="anon-block">spółki (...)</span>oraz ujawnioną decydująca rolą <span class="anon-block">M. M.</span>, który według relacji świadków – pracowników stacji – nie tylko zarządza spółką, ale dysponuje fakturami.</p>
      <p>Tu zarzut błędu w ustaleniach faktycznych jest oczywiście chybiony, bowiem ustalenia poczynione zostały w oparciu m.in. o protokół zdawczo – odbiorczy oraz porównanie jego treści z ujawnioną skalą rzeczywistego obrotu olejem i paliwami na stacjach, które prowadzili, co słusznie uwzględnił sąd meriti.</p>
      <p>Nadto pomija apelujący to, że podstawą odpowiedzialności karnej skarbowej oskarżonych jest nie to, że prowadzili sprzedaż oleju opałowego grzewczego i nie gromadzili stosowanych oświadczeń o przeznaczeniu tego oleju, lecz to, że w istocie wytwarzali nowy rodzaj paliwa, która to działalność nie była zgłoszona (bo może odbywać się tylko w tzw. „składach podatkowych” - art. 30 ust. 2 ustawy o podatku akcyzowym i nie ujawnili tej okoliczności, co wpływało na określenie przedmiotu i podstawy opodatkowania podatkiem akcyzowym, a w dalszej kolejności naraziło na uszczuplenie tego podatku należnego od oskarżonych.</p>
      <p>Tym samym próba wykazania, że oskarżeni dysponowali oświadczeniami nabywców o przeznaczeniu oleju na cele grzewcze oraz zanegowanie „prowadzenia produkcji oleju opałowego”, bo „nikt nie miał świadomości nabywania różnych olejów” i wszystkie dostawy korzystały z obniżonej stawki akcyzy, musi być uznana za nieprzekonywującą.</p>
      <p>Wysokość należnego podatku akcyzowego, wynikła z naruszenia zasad sprzedaży oleju, poprzez mieszanie różnych rodzajów i wytwarzanie w ten sposób nowego rodzaju oleju, wynika z prawomocnej decyzji nr <span class="anon-block">(...)</span> z dnia 27.08.2007t. (k 64 – 87), gdzie co do zasady zgodnie z art. 10 ust. 2 ustawy o podatku akcyzowym za podstawę przyjmuje się ilość wyrobów akcyzowych (stawka akcyzy w kwocie na jednostkę wyrobu), zaś w razie niemożności ustalenia tego parametru wobec braku stosowne dokumentacji – przyjmuje się metodę szacunkową (<a href="http://isap.sejm.gov.pl/DetailsServlet?id=WDU20040870825" title="Rozporządzenie Ministra Finansów z dnia 22 kwietnia 2004 r. w sprawie obniżenia stawek podatku akcyzowego - Dz. U. z 2004 r. Nr 87, poz. 825 (§ 4;§ 4 ust. 1)">§4 ust. 1 Rozporządzenia Ministra Finansów z dnia 22.04.2004r. w sprawie obniżenia stawek podatku akcyzowego</a> (Dz.U. Nr 87 poz. 825 ze zm.). Przepis te w sposób jednoznaczny regulują kwestie obliczenia podatku należnego od podatnika, który nie wykaże rzeczywistej ilości wyrobu podlegającego opodatkowaniu.</p>
      <p>Zatem i tu z zarzutem obrony zgodzić się nie sposób, tym bardziej, że rygoryzm zasad korzystania z obniżonej stawki akcyzy był oskarżonym od samego początku znany i nie stanowił dla nich żadnego zaskoczenia.</p>
      <p>Zarówno sąd odwoławczy, jak i uprzednio sąd orzekający, nie znajduje podstaw do kwestionowania tych wyliczeń, tym bardziej, że podstawą są ujawnione ilości oleju lekkiego i ciężkiego zakupione przez oskarżonych w okresie od 27.04.2005r. do 27.09.2005r.</p>
      <p>Nie jest przy tym prawdą, że dokonując sprzedaży oleju oskarżeni dbali o to, by oba rodzaje oleju nie mieszały się, a kontrahenci kupowali odrębnie czy to olej opałowy lekki czy też ciężki. Np. świadek <span class="anon-block">A. W.</span> nic nie wiedział na temat tego, że na stacji w ogóle był olej opałowy ciężki (k. 530v), podobnie <span class="anon-block">M. Z.</span> (k. 530v), a były to osoby, które zajmowały się bezpośrednio sprzedażą. Potwierdziły te osoby i tę okoliczność, że każda partia oleju (w tym i tzw. ciężki, który też był przez oskarżonych kupowany) wlewana była do jednej cysterny i z niej następnie następowała sprzedaż.</p>
      <p>Z tego też względu ani zarzut błędu w ustaleniach faktycznych (pkt b.1 do 5 apelacji) ani naruszenia przepisów postępowania (pkt c apelacji) nie zasługuje na uwzględnienie.</p>
      <p>Oskarżeni przyjęli bowiem jako linię obrony negację ewidentnie prowadzonej działalności z naruszeniem podstawowych zasad obowiązujących ich na podstawie ustawy o podatku akcyzowym. W tych warunkach o naruszeniu zasady wyrażonej w <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 5;art. 5 § 2)">art. 5 §2 k.p.k.</a> w ogóle nie może być mowy.</p>
      <p>Niezrozumiały jest przy tym zarzut naruszenia art. 21 §1 pkt 2 ordynacji podatkowej, który tyczy momentu powstania zobowiązania podatkowego (tu doręczenie decyzji organu podatkowego). Nie wyjaśnił skarżący w czym upatruje obrazy tego przepisu, a sąd odwoławczy, w toku kontroli instancyjnej takiego naruszenia także się dopatrzył.</p>
      <p>Z tych też względów uznanie sprawstwa i winy oskarżonych <span class="anon-block">G. Ż.</span>i <span class="anon-block">Z. Ż.</span>było oczywiście trafne.</p>
      <p>Także wymierzona kara grzywny w okolicznościach niniejszej sprawy nie razi surowością, wręcz przeciwnie uznać ją należy z nader wyważoną i uwzględniającą wszystkie dyrektywy sądowego wymiaru kary. Stanowi zatem sprawiedliwą odpłatę.</p>
      <p>Z uwagi na wynik postępowania odwoławczego orzeczono o kosztach tego postępowania (<a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 636;art. 636 § 1)">art. 636§1 k.p.k.</a> w zw. z <a href="http://isap.sejm.gov.pl/DetailsServlet?id=WDU19990830930" title="Ustawa z dnia 10 września 1999 r. - Kodeks karny skarbowy - Dz. U. z 1999 r. Nr 83, poz. 930 (art. 113;art. 113 § 1)">art. 113§1 kks</a>) i obciążono nimi oskarżonych, w tym wymierzono im opłaty w kwotach po 500 złotych (<a href="http://isap.sejm.gov.pl/DetailsServlet?id=WDU19730270152" title="Ustawa z dnia 23 czerwca 1973 r. o opłatach w sprawach karnych - Dz. U. z 1973 r. Nr 27, poz. 152 (art. 8)">art. 8 Ustawy o opłatach w sprawach karnych z dn. 23.06.1973r.</a> w zw. z art.3 ust.1 tej ustawy)</p>
    </div>
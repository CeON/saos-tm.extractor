<p>Sygn. akt: II AKa 91/00</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 18 kwietnia 2000 r.</p>
      
      <p>
<strong>
<!-- -->Sąd Apelacyjny w Katowicach II Wydział Karny w składzie:</strong>
</p>
      <table>
        <colgroup>
          <col width="172"/>
          <col width="539"/>
        </colgroup>
        <tr>
          <td>
            <p>Przewodniczący</p>
          </td>
          <td>
            <p>SSA Grażyna Chart</p>
          </td>
        </tr>
        <tr>
          <td>
            <p>Sędziowie</p>
          </td>
          <td>
            <p>SSA Barbara Suchowska</p>
            <p>SSA Jolanta Śpiechowicz (spr.)</p>
          </td>
        </tr>
        <tr>
          <td>
            <p>Protokolant</p>
          </td>
          <td>
            <p>Agnieszka Szendzielorz</p>
          </td>
        </tr>
      </table>
      <p>przy udziale Prokuratora Prok. Apel. Andrzeja Jużkowa</p>
      <p>po rozpoznaniu w dniu 18 kwietnia 2000 r.</p>
      <p>sprawy z wniosku <span class="anon-block">F. M.</span>
<span class="anon-block">ur. (...)</span>
</p>
      <p>o odszkodowanie i zadośćuczynienie</p>
      <p>z powodu apelacji, wniesionej przez pełnomocnika wnioskodawcy</p>
      <p>od wyroku Sądu Okręgowego w Katowicach</p>
      <p>z dnia 16 lutego 2000r. sygn. akt XVI1 Ko 276/99</p>
      
      
        
        <p>1. 
        utrzymuje w mocy zaskarżony wyrok;</p>
      
      
        
        <p>2. 
        kosztami postępowania odwoławczego obciąża Skarb Państwa.</p>
      
      
      <p>II AKa 91/00</p>
    </div>
    <div>
      <h2>UZASADNIENIE</h2>
      <p>Sąd Okręgowy w Katowicach, wyrokiem z dnia 16.02.2000 r. sygn. XVI 1 Ko 276/99 oddalił wniosek <span class="anon-block">F. M.</span>, <span class="anon-block">G. P.</span>i <span class="anon-block">J. M.</span>o odszkodowanie za niesłuszne aresztowanie ich ojca <span class="anon-block">P. M.</span>w dniu 17.03.1945 r., deportowanie do ZSRR, a następnie internowanie w obozie pracy, podnosząc, iż nie został udowodniony związek przyczynowy pomiędzy działalnością <span class="anon-block">P. M.</span>na</p>
      <p>rzecz niepodległego bytu Państwa Polskiego, a późniejszymi represjami w latach 1945-1947.</p>
      <p>W apelacji od powyższego wyroku pełnomocnik wnioskodawcy <span class="anon-block">F. M.</span> zarzuca błędne ustalenie, iż nie ma związku przyczynowego między działalnością <span class="anon-block">P. M.</span> na rzecz niepodległego bytu Państwa Polskiego i jego późniejszymi represjami i wnosi o zmianę zaskarżonego wyroku i uwzględnienie wniosku, ewentualnie o uchylenie wyroku i przekazanie sprawy do ponownego rozpoznania Sądowi I instancji.</p>
      <p>Sąd Apelacyjny uznał apelację za niezasadną.</p>
      <p>Wbrew jej wywodom, Sąd I instancji poczynił prawidłowe ustalenia faktyczne, które oparł na niezwykle wnikliwej i wszechstronnej analizie zebranego materiału dowodowego a swoje stanowisko w sposób należyty i przekonujący uzasadnił.</p>
      <p>W szczególności należy podzielić zaprezentowane przez Sąd orzekający w uzasadnie­niu zaskarżonego orzeczenia stanowisko, iż sam fakt aresztowania <span class="anon-block">P. M.</span> w 1945r i wywiezienia go na teren ZSRR w żadnym stopniu nie sugeruje, iż powodem tego była jego działalność powstańcza, bowiem jak wynika jednoznacznie z akt Okręgowej Komisji w <span class="anon-block">K.</span> - Głównej Komisji Badania Zbrodni Przeciwko Narodowi Polskiemu sygn. OKKa 5s/3/91 - tego typu represje napotkały w tamtym czasie ogromną liczbę osób, praktycznie bez żadnego powodu czy uzasadnienia.</p>
      <p>Samo subiektywne przekonanie <span class="anon-block">P. M.</span>, znajdujące odbicie w załączonym odpisie życiorysu /k.28/, różniącym się od oryginału /k.105/ i przekazywanych dzieciom informacjach, iż powodem jego prześladowania był właśnie udział w III Powstaniu Śląskim, nie zastąpi przekonującego dowodu istnienia takiego związku, wymaganego dla zasądzenia żądanego odszkodowania w trybie Ustawy z 23-02.1991 r.</p>
      <p>Trafnie Sąd Okręgowy uznał, iż z użytego w zapisach ewidencyjnych Urzędu Ochrony Państwa sformułowania: "element niepewny politycznie", można jedynie domniemywać, iż prezentowana przez wnioskodawcę w ówczesnym czasie postawa nie była zgodna z wyobrażeniami tamtejszej władzy, natomiast wysuwanie dalej Idącego wniosku byłoby niczym nie uzasadnione.</p>
      <p>Rzeczywiście cytowane w apelacji sformułowanie Sądu Okręgowego wydaje się być wewnętrznie sprzeczne, jednak analiza całej treści uzasadnienia wskazuje jednoznacznie na intencję tej wypowiedzi - chodziło bowiem oczywiście o podkreślenie, iż pojęcie "element niepewny politycznie" nie wskazuje jednoznacznie na związek takiej oceny z działalnością powstańczą <span class="anon-block">P. M.</span>.</p>
      <p>W końcu należy zauważyć, iż Sąd Okręgowy, wbrew twierdzeniom apelacji nie wiązał cytowanego wyżej określenia z działalnością zdradziecką <span class="anon-block">P. M.</span>, jako że na str.2 uzasadnienia stwierdził wyraźnie, iż wobec braku pełnych danych osobowych, znajdujące się w repertoriach Specjalnego Sądu Karnego zapisy nie przesądzają o takiej działalności ojca wnioskodawców.</p>
      <p>Mając to wszystko na uwadze, Sąd Apelacyjny orzekł jak na wstępie.</p>
    </div>
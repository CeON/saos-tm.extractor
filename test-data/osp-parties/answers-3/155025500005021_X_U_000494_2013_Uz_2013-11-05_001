<p>Sygn. akt: XU-494/13</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 22 października 2013r.</p>
      
      <p>Sąd Rejonowy dla Wrocławia-Śródmieścia X Wydział Pracy i Ubezpieczeń Społecznych we <span class="anon-block">W.</span>
</p>
      <p>w składzie:</p>
      
      <p>
<strong>
<!-- --> Przewodniczący: SSR Barbara Bonczar</strong>
</p>
      <p>Protokolant: Grażyna Mazurkiewicz</p>
      
      <p>po rozpoznaniu na posiedzeniu jawnym w dniu 22 października 2013r. we <span class="anon-block">W.</span>
</p>
      <p>sprawy z odwołania <strong>
<!-- --> <span class="anon-block">A. Ż.</span>
</strong>
</p>
      <p>od decyzji Zakładu Ubezpieczeń Społecznych Oddział we <span class="anon-block">W.</span>
</p>
      <p>z dnia 19 czerwca 2013r. znak: <span class="anon-block">(...)</span>
</p>
      <p>w sprawie <strong>
<!-- -->
<span class="anon-block">A. Ż.</span>
</strong>
</p>
      <p>przeciwko Zakładowi Ubezpieczeń Społecznych Oddział we <span class="anon-block">W.</span>
</p>
      <p>o <strong>
<!-- -->zasiłek pogrzebowy</strong>
</p>
      <p>zmienia zaskarżoną decyzję Zakładu Ubezpieczeń Społecznych Oddział we <span class="anon-block">W.</span> i przyznaje wnioskodawcy <span class="anon-block">A. Ż.</span> prawo do zasiłku pogrzebowego po zmarłym w dniu 11 listopada 2012r. <span class="anon-block">Z. S.</span>.</p>
      
      <p>
<strong>
<!-- -->Sygn. akt X U 494/13</strong>
</p>
    </div>
    <div>
      <h2>UZASADNIENIE</h2>
      <p>Wnioskodawca <span class="anon-block">A. Ż.</span> wniósł odwołanie od decyzji Zakładu Ubezpieczeń Społecznych Oddział we <span class="anon-block">W.</span> z dnia 19 czerwca 2013r. odmawiającej przyznania prawa do zasiłku pogrzebowego po zmarłym w dniu 11 listopada 2012r. dziadku <span class="anon-block">Z. S.</span>. Zdaniem strony pozwanej zasiłek pogrzebowy nie przysługuje, gdyż dziadek nie jest członkiem rodziny wymienionym w <a href="http://isap.sejm.gov.pl/DetailsServlet?id=WDU19981621118" title="Ustawa z dnia 17 grudnia 1998 r. o emeryturach i rentach z Funduszu Ubezpieczeń Społecznych - Dz. U. z 1998 r. Nr 162, poz. 1118 (art. 67)">art.67 ustawy z dnia 17 grudnia 1998r. o emeryturach i rentach z Funduszu Ubezpieczeń Społecznych</a> – Dz.U. z 2009r. Nr 153, poz.1227 ze zm. W uzasadnieniu odwołania wnioskodawca podniósł, że strona pozwana dokonała błędnej analizy art.67 i 77 cyt. ustawy, gdyż wnuk jest wymieniony w tym przepisie i w przypadku śmierci członka jego rodziny przysługuje mu zasiłek pogrzebowy.</p>
      <p>Strona pozwana w odpowiedzi na złożone odwołanie wniosła o jego oddalenie, gdyż zgodnie z <a href="http://isap.sejm.gov.pl/DetailsServlet?id=WDU19981621118" title="Ustawa z dnia 17 grudnia 1998 r. o emeryturach i rentach z Funduszu Ubezpieczeń Społecznych - Dz. U. z 1998 r. Nr 162, poz. 1118 (art. 67)">art.67 ustawy z dnia 17 grudnia 1998r. o emeryturach i rentach z Funduszu Ubezpieczeń Społecznych</a> – dziadek nie jest członkiem rodziny wymienionym w tym przepisie.</p>
      
      <p>
<strong>
<!-- -->Sąd Rejonowy ustalił następujący stan faktyczny:</strong>
</p>
      
      <p>Zmarły w dniu 11 listopada 2012r. <span class="anon-block">Z. S.</span> nie był osobą ubezpieczoną, nie otrzymywał świadczenia emerytalno – rentowego. Źródłem jego utrzymania był zasiłek z Miejskiego Ośrodka Pomocy Społecznej. Z wnioskiem o wypłatę zasiłku pogrzebowego po zmarłym wystąpił do strony pozwanej wnioskodawca <span class="anon-block">A. Ż.</span>, który jest wnukiem zmarłego. Do wniosku dołączył rachunki na pokrycie kosztów pogrzebu oraz oświadczenie, że pokrył całkowity jego koszt. Wnioskodawca jest osoba pozostającą w zatrudnieniu od dnia 06 lipca 2012r. i z tego tytułu podlega ubezpieczeniu społecznemu.</p>
      
      <p>Dowód: 1) akta zasiłkowe strony pozwanej,</p>
      <p>2) zeznania świadka <span class="anon-block">I. S.</span> – akta k. 9.</p>
      <p>3) przesłuchanie wnioskodawcy – akta k. 10.</p>
      
      <p>
<strong>
<!-- -->Sąd zważył, co następuje:</strong>
</p>
      
      <p>Odwołanie wnioskodawcy zasługuje na uwzględnienie.</p>
      <p>W pierwszej kolejność należy wskazać, że oceniając zebrany w sprawie materiał dowodowy Sąd dał wiarę w całości przedstawionym w sprawie dowodom z dokumentów, jako że żadna ze stron w toku postępowania nie podważyła skutecznie ich autentyczności i wiarygodności.</p>
      <p>Zasiłek pogrzebowy jest jednorazowym świadczeniem przysługującym w razie śmierci osób wymienionych w ustawie o emeryturach i rentach i związaną z tym koniecznością urządzenia pogrzebu. Ideą przyświecającą ustawodawcy przy tworzeniu instytucji zasiłku pogrzebowego było zrekompensowanie kosztów pogrzebu osobom lub instytucjom, które je poniosły</p>
      <p>Zgodnie z <a href="http://isap.sejm.gov.pl/DetailsServlet?id=WDU19981621118" title="Ustawa z dnia 17 grudnia 1998 r. o emeryturach i rentach z Funduszu Ubezpieczeń Społecznych - Dz. U. z 1998 r. Nr 162, poz. 1118 (art. 77;art. 77 ust. 1;art. 77 ust. 1 pkt. 4)">art.77 ust. 1 pkt.4 ustawy z 17 grudnia 1998r. o emeryturach i rentach z Funduszu Ubezpieczeń Społecznych</a> – Dz. U. z 2009r. Nr 153,poz.1227 ze zm. zasiłek pogrzebowy przysługuje w razie śmierci:</p>
      <p>1) ubezpieczonego.</p>
      <p>2) osoby pobierającej emeryturę lub rentę.</p>
      <p>3) osoby, która w dniu śmierci nie miała ustalonego prawa do emerytury lub renty, lecz spełniała warunki do jej uzyskania i pobierania.</p>
      <p>4) członka rodziny osoby wymienionej w pkt 1 i 2.</p>
      <p>Pojecie członków rodziny konkretyzuje art.77 ust. 2. Członkami rodziny zgodnie z art. 67 cyt. ustawy są:</p>
      <p>1) dzieci własne, dzieci drugiego małżonka oraz dzieci przysposobione.</p>
      <p>2) inne dzieci, w tym w ramach rodziny zastępczej.</p>
      <p>3) wnuki i rodzeństwo.</p>
      <p>4) rodzice w tym ojczym, macocha oraz osoby przysposabiające.</p>
      <p>Z literalnego brzmienia cyt. art.67 wynika, że wnuki zostały wymienione jako członkowie rodziny, którzy mogą ubiegać się o prawo do zasiłku pogrzebowego w przypadku zgonu osoby wymienionej w art.77. Z brzmienia cyt. przepisu wynika, że wolą ustawodawcy było pokrycie kosztów pogrzeby osób, które pozostawały ze sobą w stosunku pokrewieństwa lub powinowactwa. Niewątpliwie wnuk i dziadek pozostają ze sobą w stosunku pokrewieństwa.</p>
      <p>Zasiłek pogrzebowy jest jednorazowym świadczeniem przysługującym w razie ziszczenia się ryzyka śmierci i związanej z nią konieczności urządzenia zwyczajowo przyjętych w danej kulturze obrzędów. Wnioskodawca pokrył koszty pogrzebu swego dziadka i niewątpliwie ma prawo do zasiłku pogrzebowego po zmarłym w dniu 11 listopada 2012r. <span class="anon-block">Z. S.</span>.</p>
      <p>Dlatego też na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 477(14);art. 477(14) § 2)">art. 477<sup>
<!-- -->14 </sup>§ 2 Kpc</a> Sąd orzekł jak w sentencji.</p>
      
      <p>.</p>
    </div>
<p>
<strong>
<!-- -->Sygn. akt II AKa 31/13</strong>
</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>
        <strong>
<!-- -->Dnia 20 lutego 2013r.</strong>
</p>
      
      <p>
    <strong>
<!-- -->
    
      Sąd Apelacyjny w Warszawie II Wydział Karny w składzie: </strong>
  </p>
      
      <p>
    <strong>
<!-- -->
      Przewodniczący: SSA – Paweł Rysiński
    </strong>
  </p>
      <p>
    <strong>
<!-- -->
      Sędziowie: SA – Rafał Kaniok
    </strong>
  </p>
      <p>
<strong>
<!-- --> SA – Maria Żłobińska (spr.)</strong>
</p>
      <p>
    <strong>
<!-- -->
      Protokolant: – st. sekr. sąd. Marzena Brzozowska
    </strong>
  </p>
      
      <p>
<strong>
<!-- -->przy udziale Prokuratora Jacka Pergałowskiego</strong>
</p>
      <p>
<strong>
<!-- -->po rozpoznaniu w dniu 20 lutego 2013 r.</strong>
</p>
      <p>
<strong>
<!-- -->sprawy <span class="anon-block">P. K.</span> i <span class="anon-block">T. W.</span>
</strong>
</p>
      <p>
<strong>
<!-- -->oskarżonych z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 280;art. 280 § 2)">art. 280 § 2 k.k.</a> w zb. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 157;art. 157 § 2)">art. 157 § 2 k.k.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 11;art. 11 § 2)">art. 11 § 2 k.k.</a> </strong>
</p>
      <p>
<strong>
<!-- -->na skutek apelacji, wniesionych przez prokuratora oraz obrońcę oskarżonego <span class="anon-block">P. K.</span>
</strong>
</p>
      <p>
    <strong>
<!-- -->
      od wyroku Sądu Okręgowego <span class="anon-block">w. W.</span>
</strong>
  </p>
      <p>
<strong>
<!-- -->z dnia 17 września 2012 r. sygn. akt  VIII K 28/12</strong>
</p>
      
        
        <p>1. 
        <strong>
<!-- -->utrzymuje w mocy zaskarżony wyrok wobec oskarżonych <span class="anon-block">P. K.</span> i <span class="anon-block">T. W.</span>, uznając apelacje prokuratora <br/>i obrońcy za oczywiście bezzasadne; </strong>
</p>
      
      
        
        <p>2. 
        <strong>
<!-- -->zwalnia oskarżonego <span class="anon-block">P. K.</span> od przypadających na niego kosztów postępowania odwoławczego, obciążając wydatkami od obu apelacji w całości Skarb Państwa. </strong>
</p>
      
    </div>
    <div>
      <h2>UZASADNIENIE</h2>
      <p>
    <strong>
<!-- -->
      
      <span class="anon-block">T. W.</span>
    </strong> został oskarżony o to, że: w dniu 21 marca 2011 r. w <span class="anon-block">W.</span>, działając wspólnie i w porozumieniu z <span class="anon-block">P. K.</span> użyli przemocy na osobie <span class="anon-block">M. G.</span>, posługując się niebezpiecznym narzędziem w postaci noża, przystawiając go do szyi pokrzywdzonego i powodując nacięcia naskórka na dłoniach w/w pokrzywdzonego, powodując jednocześnie obrażenia w postaci ran szarpanych powierzchni grzbietowej palców III-V dłoni lewej skutkujące rozstrojem zdrowia na okres poniżej siedmiu dni w rozumieniu <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 157;art. 157 § 2)">art. 157 § 2 k.k.</a>, a następnie dokonali zaboru w celu przywłaszczenia telefonu komórkowego <span class="anon-block">marki S. (...)</span> o wartości 400 zł i srebrnej obrączki o wartości 100 zł, czym działali na skodę w/w pokrzywdzonego,</p>
      <p>
<strong>
<!-- -->tj. o czyn z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 280;art. 280 § 2)">art. 280 § 2 k.k.</a> w zb. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 157;art. 157 § 2)">art. 157 § 2 k.k.</a> w zw. z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 11;art. 11 § 2)">art. 11 § 2 k.k.</a> </strong>
</p>
      <p>Sąd Okręgowy <span class="anon-block">w. W.</span> wyrokiem z 17 września 2012 r. uniewinnił oskarżonego od dokonania zarzucanego mu czynu.</p>
      <p>Od tego wyroku wniósł apelację prokurator. Zaskarżając wyrok w całości na niekorzyść <span class="anon-block">T. W.</span>, zarzucił: błąd w ustaleniach faktycznych przyjętych za podstawę orzeczenia i mający wpływ na jego treść, a polegający na dowolnej ocenie zgromadzonego materiału dowodowego, poprzez wyciągnięcie sprzecznych z zasadami logiki i doświadczenia życiowego wniosków, iż oskarżonemu <span class="anon-block">T. W.</span> nie można przypisać winy popełnienia zarzucanego mu czynu, podczas gdy prawidłowo dokonane ustalenia faktyczne pozwoliłyby na uznanie w/w oskarżonego winnym popełnienia zarzucanego mu czynu.</p>
      <p>Prokurator wnosił o uchylenie wyroku i przekazanie sprawy do ponownego rozpoznania Sądowi I instancji.</p>
      <p>
<strong>
<!-- -->Sąd Apelacyjny zważył, co następuje:</strong>
</p>
      <p>
<strong>
<!-- --> Apelacja prokuratora nie zasługuje na uwzględnienie.</strong>
</p>
      <p>Zarzucając wyrokowi błąd w ustaleniach faktycznych przyjętych za podstawę rozstrzygnięcia, prokurator w istocie kwestionuje ocenę materiału dowodowego, jakiej dokonał Sąd orzekający.</p>
      <p>Aby zarzut taki okazał się uzasadniony, to skarżący musiałby wykazać, iż Sąd w rozważaniach swoich nie uwzględnił wszystkich dowodów zebranych w sprawie albo ocena ta była dokonana wbrew zasadom logicznego rozumowania albo niezgodnie z wiedzą lub doświadczeniem życiowym.</p>
      <p>Analiza uzasadnienia apelacji nie daje podstaw do przyjęcia, aby skarżący wskazywał na dowody, których Sąd nie przeprowadził albo na dowody, które pominął w rozważaniach jako podstawę ustaleń faktycznych.</p>
      <p>Prokurator polemizuje jedynie z oceną dowodów twierdząc, że rozumowanie Sądu jest nielogiczne, gdyż zbyt dużą wagę przypisuje do zeznań pokrzywdzonego złożonych na rozprawie, nie konfrontując ich treści z zeznaniami złożonymi w śledztwie.</p>
      <p>Odnosząc się do tego zarzutu, przypomnieć należy, iż pokrzywdzony <span class="anon-block">M. G.</span> w dniu zdarzenia nie znał języka polskiego w stopniu umożliwiającym należyte porozumienie. Ma to znaczenie dla oceny samego zdarzenia a także decyduje o sposobie analizy jego zeznań w kolejnych etapach postępowania.</p>
      <p>Z treści protokołu przyjęcia ustnego zawiadomienia o przestępstwie wynika, iż dokument ten, zawierający pierwsze zeznania pokrzywdzonego, był sporządzony z udziałem tłumacza języka arabskiego; tłumaczem tym był znajomy pokrzywdzonego, który posługuje się językiem polskim tylko w mowie.</p>
      <p>Protokoły okazania nie wskazują dokładnie, kim była osoba uczestnicząca w czynnościach jako tłumacz.</p>
      <p>Dopiero w dniu 19 października 2011 r. do udziału w śledztwie dopuszczono tłumacza przysięgłego, który miał uczestniczyć w odczytaniu pokrzywdzonemu powyższych, wcześniej sporządzonych protokołów.</p>
      <p>Na rozprawie w obecności tłumacza <span class="anon-block">M. G.</span> zeznał, iż to oskarżony <span class="anon-block">P. K.</span> podszedł do niego, wyciągnął nóż i zażądał wydania telefonu. Po oddaniu telefonu oskarżony zażądał karty płatniczej i pieniędzy, a wtedy pokrzywdzony oddał mu srebrną obrączkę. Broniąc się przed atakiem <span class="anon-block">P. K.</span>, doznał obrażeń ręki.</p>
      <p>Przez całą drogę miał do czynienia tylko z jednym napastnikiem. Dopiero jak wysiadali z tramwaju, to obydwaj mężczyźni coś mówili do niego.</p>
      <p>Składając spontaniczne zeznania, pokrzywdzony dodał, iż obydwaj mężczyźni próbowali go wyciągnąć z tramwaju ale ich odepchnął i pojechał dalej a oni zostali na zewnątrz. Na pytania pokrzywdzony jednakże zmienił wersję zdarzenia, stwierdzając, iż „prowokowali mnie, żebym wysiadł. Ja ich zrozumiałem, że we dwóch chcą mnie wyciągnąć z tramwaju. Udałem, że wysiadam z nimi. Popchnąłem ich i tramwaj odjechał”. Działo się to w końcowej fazie zdarzenia, po tym, jak <span class="anon-block">P. K.</span> zabrał pokrzywdzonemu telefon i obrączkę.</p>
      <p>Mija się z prawdą prokurator, podnosząc w apelacji, iż Sąd nie wezwał pokrzywdzonego do tego, aby ustosunkował się do zeznań złożonych w śledztwie.</p>
      <p>Otóż Sąd na rozprawie w dniu 25 maja 2012 r. dwukrotnie odczytał protokół zeznań pokrzywdzonego z postępowania przygotowawczego, wzywając do uściślenia relacji.</p>
      <p>Wtedy pokrzywdzony nie potwierdził zeznań w tym zakresie, w jakim były sprzeczne z zeznaniami złożonymi na rozprawie. Pytany o przyczynę, podał, iż w dniu 19 października 2011 r. nie odczytano mu w całości protokołów a jedynie tłumacz streścił je; dlatego wtedy potwierdził ich treść.</p>
      <p>Wbrew zarzutom skarżącego , Sąd I instancji w uzasadnieniu wyroku dokonał szczegółowej analizy zeznań pokrzywdzonego złożonych w toku śledztwa oraz na rozprawie a następnie w logiczny sposób wywiódł, iż zeznania te dają podstawę do przypisani zbrodni jedynie <span class="anon-block">P. K.</span>.</p>
      <p>Swoje stanowisko Sąd wyczerpująco uzasadnił, powołując się dodatkowo na wyjaśnienia współoskarżonego, który konsekwentnie twierdził, iż <span class="anon-block">T. W.</span> nie brał udziału w zdarzeniu.</p>
      <p>Niezależnie od tego, podkreślenia wymaga fakt, iż przedmiotowy telefon stanowiący własność pokrzywdzonego miał przy sobie w chwili zatrzymania <span class="anon-block">P. K.</span>. Dlatego rację ma Sąd kwestionując wiarygodność wersji zeznań pokrzywdzonego ze śledztwa, w których twierdził on, iż telefon ten <span class="anon-block">K.</span> oddał <span class="anon-block">W.</span>.</p>
      <p>Także fakt, iż na odzieży <span class="anon-block">T. W.</span> nie było plam z krwi pokrzywdzonego, potwierdza wersję, iż między mężczyznami, nie doszło do szarpaniny. Z opinii lekarskiej jasno wynika, iż <span class="anon-block">M. G.</span> miał mnogie rany szarpane nadgarstka i trzech palców lewej dłoni, które wymagały zaopatrzenia chirurgicznego.</p>
      <p>Zgodne z doświadczeniem życiowym jest rozumowanie prowadzące do wniosku, iż broniąc się, pokrzywdzony zostawiłby ślady krwi na odzieży oskarżonego.</p>
      <p>Poza ogólnikową polemiką ze stanowiskiem Sądu I instancji, prokurator nie przedstawił żadnego argumentu podważającego ocenę materiału dowodowego, jakiej dokonał Sąd I instancji.</p>
      <p>Dlatego brak jest podstaw do kwestionowania wniosków wyprowadzonych przez Sąd w zakresie tej oceny. Ustalenia faktyczne oparte na prawidłowej analizie dowodów nie zostały w żadnym razie podważone w toku kontroli instancyjnej rozstrzygnięcia.</p>
      <p>
<strong>
<!-- -->Mając powyższe na uwadze, Sąd Apelacyjny orzekł jak w wyroku.</strong>
</p>
    </div>
<p>
      <strong>
<!-- -->Sygn. akt II K 1165/13</strong>
</p>
    <p>1 Ds. 2412/13</p>
    
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>
        <strong>
<!-- -->Dnia 19 marca 2014 roku</strong>
</p>
      
      <p>
<strong>
<!-- -->Sąd Rejonowy w Olsztynie  II   Wydziale Karnym</strong>
</p>
      <p>w składzie :</p>
      <p>Przewodniczący: SSR Lucyna Brzoskowska</p>
      <p>Protokolant: sekr. sąd. Emilia Krawczyk,</p>
      <p>Przy udziale Prokuratora Prokuratury Rejonowej – nieobecny,</p>
      
      <p>
        <strong>
<!-- -->po rozpoznaniu na rozprawie w dniach 8 stycznia 2014r., 12 lutego 2014r., 14 marca 2014r,</strong>
</p>
      <p>
        <strong>
<!-- -->sprawy:</strong>
</p>
      
      
        
        <p>III. 
        
          <strong>
<!-- -->
<span class="anon-block">R. K.</span>, </strong>
</p>
      
      <p>
        <strong>
<!-- -->syna <span class="anon-block">Z.</span> i <span class="anon-block">E.</span> z domu <span class="anon-block">K.</span>,</strong>
</p>
      <p>
        <strong>
<!-- -->
<span class="anon-block">urodzonego (...)</span> w <span class="anon-block">O.</span>,</strong>
</p>
      
      <p>
        <strong>
<!-- -->oskarżonego o to, że:</strong>
</p>
      
        
        <p>I. 
        w dniu 24 sierpnia 2013 r. w miejscowości <span class="anon-block"> (...)</span>, gm. <span class="anon-block">G.</span> wspólnie i w porozumieniu z <span class="anon-block">D. K. (1)</span> dokonał zaboru w celu przywłaszczenia mienia w postaci części zamiennej formy do wyrobu pustaków ceramicznych wartości 2000 zł i dwóch metalowych osłon silników wartości 50 zł powodując straty o łącznej wartości 2050 zł na szkodę <span class="anon-block"> firmy (...)</span> z siedzibą w <span class="anon-block">W.</span> <span class="anon-block">ul. (...)</span>,</p>
      
      <p>tj. o czyn z art. 278§1k.k.</p>
      
      
        
        <p>II. 
        w sierpniu 2013 r. w miejscowości <span class="anon-block"> (...)</span>, gm. <span class="anon-block">G.</span> dokonał zaboru w celu przywłaszczenia mienia w postaci 25 metrów przewodu elektrycznego i włącznika prądu powodując straty o łącznej wartości 631,81 zł na szkodę <span class="anon-block"> Zakładu (...)</span> w <span class="anon-block">G.</span>, <span class="anon-block">ul. (...)</span>,</p>
      
      <p>tj. o czyn z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 278;art. 278 § 1)">art. 278§1 k.k.</a>
</p>
      
      
        
        <p>2. 
        <strong>
<!-- -->
<span class="anon-block">D. K. (1)</span>, </strong>
</p>
      
      <p>syna <span class="anon-block">A.</span> i <span class="anon-block">D.</span> z domu <span class="anon-block">K.</span>,</p>
      <p>
<span class="anon-block">urodzonego (...)</span> w <span class="anon-block">O.</span>,</p>
      
      <p>
        <strong>
<!-- -->oskarżonego o to, że:</strong>
</p>
      
        
        <p>IV. 
        w dniu 24 sierpnia 2013 r. w miejscowości <span class="anon-block"> (...)</span>, gm. <span class="anon-block">G.</span> wspólnie i w porozumieniu z <span class="anon-block">R. K.</span> dokonał zaboru w celu przywłaszczenia mienia w postaci części zamiennej formy do wyrobu pustaków ceramicznych wartości 2000zł i dwóch metalowych osłon silników wartości 50 zł powodując straty o łącznej wartości 2050 zł na szkodę <span class="anon-block"> firmy (...)</span> z siedzibą w <span class="anon-block">W.</span> <span class="anon-block">ul. (...)</span>,</p>
      
      <p>tj. o czyn z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 278;art. 278 § 1)">art. 278§1 k.k.</a>
</p>
      
      <p>
        <strong>
<!-- -->ORZEKA</strong>
</p>
      
      
        
        <p>I. 
        oskarżonego <strong>
<!-- -->
<span class="anon-block">R. K.</span> </strong>uznaje za winnego popełnienia zarzucanych mu czynów i za to:</p>
      
      <p>– za czyn z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 278 § 1 pkt. 1)">punktu I</a> a/o na mocy <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 278;art. 278 § 1)">art. 278 § 1 k.k.</a> skazuje go na karę 6 (sześciu) miesięcy pozbawienia wolności,</p>
      <p>- za czyn z punktu II a/o z tym ustaleniem, że czynu dopuścił się nie później niż 23 sierpnia 2013r. i za to na mocy art. 278§1k.k. skazuje go na karę 6 (sześciu) miesięcy pozbawienia wolności,</p>
      
      
        
        <p>II. 
        na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 85)">art. 85 kk</a>., <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 86;art. 86 § 1)">art. 86 § 1 k.k.</a> łączy orzeczone wobec oskarżonego <span class="anon-block">R. K.</span> jednostkowe kary pozbawienia wolności i wymierza karę łączną 8 (ośmiu) miesięcy pozbawienia wolności,</p>
      
      
      
        
        <p>III. 
        oskarżonego <strong>
<!-- -->
<span class="anon-block">D. K. (1)</span> </strong>uznaje za winnego popełnienia zarzucanego mu w pkt III a/o czynu z tym ustaleniem, że czynu dopuścił się nie później niż 23 sierpnia 2013r. i za to na mocy art. 278§1k.k. skazuje go na karę 6 (sześciu) miesięcy pozbawienia wolności,</p>
      
      
      
        
        <p>IV. 
        na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 69;art. 69 § 1;art. 69 § 2)">art. 69§ 1 i 2 k.k.</a>, <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 70;art. 70 § 2 k)">art. 70§2k</a>.k., <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 73;art. 73 § 2 k)">art. 73§2k</a>.k. wykonanie orzeczonej wobec oskarżonego <span class="anon-block">D. K. (1)</span> kary pozbawienia wolności warunkowo zawiesza na okres próby 3 (trzech) lat oraz oddaje go pod dozór kuratora,</p>
      
      
      
        
        <p>V. 
        na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 46;art. 46 § 1)">art. 46 § 1 k.k.</a> orzeka wobec oskarżonego <span class="anon-block">R. K.</span> obowiązek naprawienia szkody:</p>
      
      <p>- w całości na rzecz pokrzywdzonego <span class="anon-block"> firmy (...)</span> z siedzibą w <span class="anon-block">W.</span> w kwocie 25,00 złotych,</p>
      <p>- w całości na rzecz pokrzywdzonego <span class="anon-block"> Zakładu (...)</span> w <span class="anon-block">G.</span> w kwocie 631,81 złotych,</p>
      
      
        
        <p>VI. 
        na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 46;art. 46 § 1)">art. 46 § 1 k.k.</a> orzeka wobec oskarżonego <span class="anon-block">D. K. (1)</span> obowiązek naprawienia szkody w całości na rzecz pokrzywdzonego <span class="anon-block"> firmy (...)</span> z siedzibą w <span class="anon-block">W.</span> w kwocie 25,00 złotych,</p>
      
      
      
        
        <p>VII. 
        zasądza od Skarbu Państwa na rzecz Kancelarii Adwokackiej adw. <span class="anon-block">E. N.</span> wynagrodzenie za wykonywanie obrony z urzędu oskarżonego <span class="anon-block">R. K.</span> w kwocie 432,00 złotych (oraz 23% podatku VAT),</p>
      
      
      
        
        <p>VIII. 
        zasądza od Skarbu Państwa na rzecz Kancelarii Adwokackiej adw. <span class="anon-block">J. U.</span> wynagrodzenie za wykonywanie obrony z urzędu oskarżonego <span class="anon-block">D. K. (1)</span> w kwocie 360,00 złotych (oraz 23% podatku VAT),</p>
      
      
      
        
        <p>IX. 
        na podstawie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 624;art. 624 § 1)">art. 624 § 1 k.p.k.</a> zwalnia oskarżonego od zapłaty na rzecz Skarbu Państwa kosztów sądowych w całości.</p>
      
    </div>
    <div>
      <h2>UZASADNIENIE</h2>
      <p>
<em>
<!-- -->W związku z wnioskiem obrońcy oskarżonego o uzasadnienie wyroku odnoszącej się do oskarżonego <span class="anon-block">D. K. (1)</span>, Sąd na podstawie <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 423;art. 423 § 1 a)">art. 423 § 1a k.p.k.</a> ograniczył zakres uzasadnienia do tych części wyroku, których wniosek dotyczy.</em>
</p>
      
      <p>
<strong>
<!-- -->Sąd ustalił następujący stan faktyczny:</strong>
</p>
      
      <p>
<span class="anon-block">Z. J.</span>, pracownik ochrony, pełnił służbę w dniu 24.08.2013 r. w <span class="anon-block"> (...)</span>, gmina <span class="anon-block">G.</span>, na terenie nieczynnego zakładu produkcyjnego należącego do <span class="anon-block"> (...) Budowlana Sp. z o.o.</span>
</p>
      <p>W tym dniu <span class="anon-block">R. K.</span> spotkał na dworcu PKP w <span class="anon-block">U.</span> oskarżonego <span class="anon-block">D. K. (1)</span>. Dworzec PKP znajdował się naprzeciwko <span class="anon-block"> zakładu (...)</span> w <span class="anon-block">U.</span>. Oskarżony <span class="anon-block">R. K.</span> namówił oskarżonego <span class="anon-block">D. K. (1)</span>, aby poszedł z nim do <span class="anon-block"> zakładu (...)</span> po kradzież złomu. Oskarżony <span class="anon-block">D. K. (1)</span> został na czatach przy ogrodzeniu zakładu, zaś oskarżony <span class="anon-block">R. K.</span> wszedł do budynku magazynowego wszedł przez okno pomiędzy kątownikami. W środku był duży nieład, wszędzie było dużo różnorodnego żelastwa. Oskarżony <span class="anon-block">R. K.</span> wziął ciężki metalowy element – formę do produkcji pustaków oraz kilka metalowych osłon od silnika. Oskarżony <span class="anon-block">R. K.</span> włożył te przedmioty do dwóch toreb. Torby z zawartością oskarżony <span class="anon-block">R. K.</span> przeniósł do ogrodzenia i dalej pomógł mu je nieść oskarżony <span class="anon-block">D. K. (1)</span>. Oskarżeni poszli w kierunku dworca PKP w celu zawiezienia przedmiotów na skup złomu.</p>
      <p>Około godziny 12:10 podczas patrolowania obiektu zauważył, że drzwi magazynu znajdującego się z tyłu głównej hali są lekko uchylone. <span class="anon-block">O.</span> je i zobaczył leżącą przy wyjściu po lewej stronie formę do cegieł. Podejrzewając, iż to złodzieje przygotowali ją do wyniesienia, obszedł budynek, by zajść ich od tyłu, gdy będą po nią wracać. Kiedy po około 10 minutach ponownie zajrzał do magazynku, stwierdził, że forma została już zabrana. W niedługim czasie, obserwując teren, zobaczył dwóch młodych mężczyzn niosących dwie duże torby, kierujących się w stronę dworca PKP. Podszedł więc do nich i skontrolował zawartość toreb w wyniku czego ujawnił formę do produkcji cegieł oraz elementy metalowych osłon silników elektrycznych, pochodzące z terenu zakładu. Z uwagi na fakt, iż mężczyźni odmówili podania personaliów, wezwał <span class="anon-block"> (...)</span>. Pracownicy patrolu zawiadomili policję oraz sprawdzili tożsamość wymienionych. Ustalili, że mężczyźni, to: <span class="anon-block">R. K.</span> i <span class="anon-block">D. K. (1)</span>. Po przybyciu funkcjonariuszy, mężczyźni zostali przekazani do ich dyspozycji.</p>
      
      <p>
<strong>
<!-- -->
          <em>
<!-- -->(dowód: wyjaśnienia <span class="anon-block">R. K.</span> k.30, k. 69v, k.70, wyjaśnienia <span class="anon-block">D. K. (1)</span> k.34 – w części, k.69v-70 – w części, zeznania świadków <span class="anon-block">J. P.</span> k.3-3v, k. 81v – 82, <span class="anon-block">Z. J.</span> k. 22v – 23, 70v - 71v; <span class="anon-block">K. W.</span> k.25v, k.71v, <span class="anon-block">J. K.</span> k.13v, k.70v, <span class="anon-block">D. K. (2)</span> k.81v, <span class="anon-block">D. K. (3)</span> k.81v, odpis faktury VAT k.10, k.11)</em>
        </strong>
</p>
      
      <p>Oskarżony był uprzednio karany sądownie.</p>
      <p>
<strong>
<!-- -->
<em>
<!-- --> (dowód: informacja o osobie z <span class="anon-block">K.</span> – k. 2)</em>
</strong>
</p>
      
      <p>Oskarżony <span class="anon-block">D. K. (1)</span> w toku postępowania przygotowawczego przyznał się do popełnienia zarzucanego mu czynu. Będąc przesłuchanym w charakterze podejrzanego wyjaśnił, że współoskarżony <span class="anon-block">R. K.</span> w dniu 24 sierpnia 2013r. poszedł na teren zakładu ukraść żelastwo, natomiast jego rola sprowadzała się do stania na czatach przy ogrodzeniu. Podał, że wymieniony wyniósł przedmioty z budynku w torbach, zaś on pomógł mu je nieść dalej na dworzec PKP. Wskazał, że obaj zostali zatrzymani na dworcu. Jednocześnie stwierdził, iż żałuje tego, co zrobił (k. 34).</p>
      <p>W toku postępowania sądowego oskarżony przyznał się nie do końca do popełnienia zarzucanego mu czynu i przedstawił nieco inny przebieg zdarzeń, przecząc tym samym swoim wyjaśnieniom złożonym w toku dochodzenia. Wyjaśnił, że jechał ze swoim złomem, który miał w torbie i <span class="anon-block">R.</span> dołożył mi złom do jego torby. Podjechał wózkiem i on dołożył mu złom, następnie przeładował ten wózek. Wyjaśnił, że wziął jego torbę, pomógł mu ją nieść, i nie wiedziałem co jest w środku torby. Podał, że pan <span class="anon-block">Z.</span> widział ich, że niosą torby. Stwierdził, że na żadnych czatach nie stał. Wyjaśnił, że to co powiedział <span class="anon-block">R.</span> to nieprawda. Zaznaczył przy tym, że nie jest skonfliktowany z <span class="anon-block">R. K.</span>. Nie wiem dlaczego policjant przesłuchujący mnie miał wpisać do protokołu że stałem na czatach i że się przyznaję. Oskarżony podał, że nie wie  dlaczego policjant wpisał, że on stał na czatach. (k.69v-70)</p>
      <p>
        <strong>
<!-- -->Sąd zważył, co następuje:</strong>
</p>
      
      <p>Sąd nie dał wiary wyjaśnieniom oskarżonego <span class="anon-block">D. K. (1)</span> złożonym na rozprawie przed Sądem, gdzie nie przyznaje się do popełnienia zarzucanego mu czynu. W ocenie Sądu wyjaśnienia w tej części stanowią jedynie przyjętą przez oskarżonego linię obrony, mającą na celu uniknięcie odpowiedzialności karnej i kary. Przede wszystkim należy zauważyć, że wyjaśnienia oskarżonego <span class="anon-block">D. K. (1)</span> były wewnętrznie niespójne, wręcz sprzeczne. Oskarżony w pierwszych wyjaśnieniach przyznał się do popełnienia zarzucanego mu czynu i opisał szczegółowo i jasno swój udział i rolę w kradzieży. Następnie w wyjaśnieniach złożonych w postępowaniu sądowym wskazał, iż nie posiadał wiedzy na temat zawartości torby współoskarżonego <span class="anon-block">R. K.</span>. Jednocześnie jednak podniósł, że pozwolił wymienionemu dołożyć do swojej torby ze złomem część skradzionych rzeczy. Wynika z tego, że widział co wkłada do jego torby współoskarżony oraz obejmował swoją świadomością, że przedmioty te pochodzą z kradzieży. Przyznał również, iż nie pozostaje w konflikcie z <span class="anon-block">R. K.</span>, a więc ten nie miał powodów, aby go obciążyć składając fałszywe wyjaśnienia. Co prawda, fakt posiadania przez oskarżonego własnej torby ze złomem przeznaczonym na sprzedaż potwierdzana przesłuchana w charakterze świadka jego matka, <span class="anon-block">D. K. (3)</span> (k. v81), jednakże w ocenie Sądu jej zeznania miały na celu wyłącznie zamiar polepszenia sytuacji procesowej oskarżonego.</p>
      <p>Przede wszystkim wyjaśnienia oskarżonego <span class="anon-block">D. K. (1)</span>, gdzie przyznaje się do popełnienia kradzieży, potwierdzają wyjaśnienia współoskarżonego <span class="anon-block">R. K.</span>. Sąd dał wiarę wyjaśnieniom oskarżonego <span class="anon-block">R. K.</span>, gdyż są konsekwentne i zgodne co do zasady oraz szczegółów w kolejnych relacjach składanych w różnych fazach postępowania. Nie przerzuca on jednocześnie odpowiedzialności na współoskarżonego, by siebie uchronić przed odpowiedzialnością. Nie jest z nim w żaden sposób skonfliktowany, co zresztą potwierdził podczas konfrontacji obu oskarżonych sam <span class="anon-block">D. K. (1)</span>. Już w postępowaniu przygotowawczym <span class="anon-block">R. K.</span> jednoznacznie i bez żadnych wątpliwości wyjaśnił, iż to on namówił <span class="anon-block">D. K. (1)</span>, którego wcześniej znał, by pójść na teren zakładu i ukraść złom. Potwierdził, że to <span class="anon-block">D. K. (1)</span> miał stać przy ogrodzeniu na czatach, skazując tym samym jaką rolę miał odegrać oskarżony <span class="anon-block">D. K. (1)</span> w popełnieniu przestępstwa. Jednoczenie opisując jasno i konkretnie na czym polegało jego działanie przestępcze. <span class="anon-block">R. K.</span> konsekwentnie wyjaśniał, że skradzione przedmioty pomógł mu nieść właśnie oskarżony <span class="anon-block">D. K. (1)</span>.</p>
      <p>Sąd dał wiarę zeznaniom świadka <span class="anon-block">Z. J.</span>. Świadek jasno, szczegółowo opisał okoliczności ujawnienia kradzieży oraz jej sprawców. Świadek wiarygodnie i przekonywująco podał, że to właśnie oskarżony widział, jak szli w kierunku dworca od strony zakładu niosąc ciężkie torby. To ten świadek przyłapał ich na posiadaniu w torbach skradzionych przedmiotów pochodzących z zakładu.</p>
      <p>Sąd dał wiarę zeznaniom świadków, gdyż nie zawierały one sprzeczności, które powodowałyby ich dyskredytację. Nadto, wymienieni są dla oskarżonych osobami obcymi i nie mają interesu, by obciążać ich poprzez złożenie fałszywych zeznań. Z powyższych przyczyn brak jest jakichkolwiek podstaw do podważenia wiarygodności wskazanych dowodów.</p>
      <p>Świadek <span class="anon-block">J. P.</span> zeznał wiarygodnie na okoliczności dotyczące szkód jakie wynikły na skutek kradzieży oraz odnośnie ich wysokości i w jakiej części została naprawiona. Potwierdził, że została odzyskana forma do wyrobu pustaków o wartości 2000 złotych.</p>
      <p>Odnośnie zeznań świadków <span class="anon-block">J. K.</span> i <span class="anon-block">K. W.</span>, Sąd dał im wiarę, choć ich wyjaśnienia nie wniosły istotnych elementów do ustaleń stanu faktycznego. Świadek <span class="anon-block">J. K.</span> wiarygodnie zeznał, że stwierdził kradzież kabla, jednak nie wiedział, kto był sprawcą. Z kolei świadek <span class="anon-block">K. W.</span> zeznał wiarygodnie, iż ujawnił awarię maszyn, które zostały naprawione.</p>
      <p>Świadek <span class="anon-block">D. K. (2)</span> został przesłuchany na okoliczność przesłuchania oskarżonego <span class="anon-block">D. K. (1)</span> w postępowaniu przygotowawczym, jednak wiarygodnie stwierdził, że nie pamiętał szczegółów okoliczności dotyczących przesłuchania.</p>
      <p>Świadek <span class="anon-block">D. K. (3)</span> – matka oskarżonego <span class="anon-block">D. K. (1)</span>, potwierdziła, że syn w tym dniu miał przy sobie złom, który wiózł na sprzedaż na skup złomu.</p>
      <p>Nie ma również podstaw do podważania wiarygodności danych osobopoznawczych zgromadzonych co do oskarżonych, tak więc i te dane mogły stanowić podstawę poczynionych w sprawie ustaleń faktycznych.</p>
      <p>W tym stanie rzeczy Sąd uznał oskarżonego <span class="anon-block">D. K. (1)</span> za winnego tego, że w dniu 24.08.2013 r. w miejscowości <span class="anon-block"> (...)</span>, gm. <span class="anon-block">G.</span> wspólnie i w porozumieniu z <span class="anon-block">R. K.</span> dokonał zaboru w celu przywłaszczenia mienia w postaci części zamiennej formy do wyrobu pustaków ceramicznych wartości 2.000 zł i dwóch metalowych osłon silników wartości 50 zł powodując straty o łącznej wartości 2.050 zł na szkodę <span class="anon-block"> firmy (...)</span> z siedzibą w <span class="anon-block">W.</span> <span class="anon-block">ul. (...)</span>, tj. czynu z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 278;art. 278 § 1)">art. 278 § 1 k.k.</a>
</p>
      <p>Zgodnie z <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 278;art. 278 § 1)">art. 278 § 1 k.k.</a>, kto zabiera w celu przywłaszczenia cudzą rzecz ruchomą, podlega karze pozbawienia wolności od 3 miesięcy do lat 5. Przez zabór należy rozumieć wyjęcie rzeczy spod władztwa osoby nią władającej (właściciela, posiadacza lub dzierżyciela) i objęcie we własne władanie. Chodzi tutaj o faktyczne władztwo nad rzeczą, które w wyniku zaboru zostaje wbrew woli posiadacza naruszone. W swych konsekwencjach jednak zabór taki godzi w prawo własności, gdyż sprawca zaboru działa w celu przywłaszczenia zabranej rzeczy, tj. włączenia jej do swego stanu posiadania lub bezprawnego rozporządzenia nią na rzecz innej osoby. Należy podkreślić, że stanowiący istotę kradzieży zabór następuje bezprawnie, bez żadnej ku temu podstawy i bez zgody właściciela lub osoby, której mienie (rzecz) zabrano (wyrok SN z dnia 18 grudnia 1998 r., IV KKN 98/98, Orz. Prok. i Pr. 1999, nr 7-8).</p>
      <p>Strona podmiotowa polega w tym przypadku na umyślności i to w zamiarze bezpośrednim kierunkowym, z uwagi na użycie we wspomnianym przepisie wyrażenia „w celu”.</p>
      <p>Biorąc pod uwagę okoliczności sprawy oraz treść powyższego wywodu, nie ulega wątpliwości, iż oskarżony <span class="anon-block">D. K. (1)</span> wypełnił swoim zachowaniem znamiona przestępstwa stypizowanego w <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 278;art. 278 § 1)">art. 278 § 1 k.k.</a> Bowiem nie dysponując żadnym tytułem prawnym do wyżej wymienionych przedmiotów, dokonał ich zaboru celem rozporządzenia nimi następnie jak właściciel, w tym przypadku mającego postać sprzedaży. <span class="anon-block">D. K. (1)</span> obejmował więc swoim zamiarem wszystkie znamiona stypizowanego w <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 278;art. 278 § 1)">art. 278 §1 k.k.</a> czynu.</p>
      <p>Współsprawstwo zachodzi, gdy dwie lub więcej osób, działając w porozumieniu wspólnie dokonują czynu zabronionego. Warunkiem sine qua non współsprawstwa jest istnienie porozumienia, które musi nastąpić przed lub w trakcie realizacji czynu zabronionego, przy czym jego forma jest dowolna, a istotę wyczerpuje uzgodnienie popełnienia wspólnie przestępstwa. Z istoty współsprawstwa wynika, że każdy ze współsprawców ponosi odpowiedzialność za całość uzgodnionego przestępstwa, a więc także w tej jego części, w której znamiona czynu zabronionego zostały zrealizowane zachowaniem innego lub innych współsprawców (postanowienie SN z dnia 1 marca 2005 r., III KK 249/04, OSNKW 2005, nr 7-8, poz. 63).</p>
      <p>Objęty treścią porozumienia zamiar wspólnego popełnienia przestępstwa stanowi podstawę przypisania wszystkim współsprawcom odpowiedzialności za "całość" wspólnie zrealizowanego przestępstwa.</p>
      <p>Współsprawcą jest nie tylko ten, kto wykonuje całość lub część znamion wykonawczych, lecz także ten, którego zachowanie "dopełniało" zachowanie innych uczestników porozumienia w stopniu, który zgodnie z porozumieniem i podziałem ról współdecydował o popełnieniu przestępstwa (A. Wąsek (w:) O. Górniok i in., Komentarz, t. I, s. 268). Przy czym należy podkreślić, iż do przyjęcia współsprawstwa nie jest konieczne "własnoręczne" realizowanie znamion czynu zabronionego (np. "zabieranie"), gdyż decyduje wspólne popełnienie przestępstwa według uzgodnionego podziału ról (wyrok SN z dnia 19 czerwca 1978 r., I KR 120/78, OSNKW 1978, nr 10, poz. 110).</p>
      <p>W związku z powyższym nie ma wątpliwości co do tego, iż oskarżony <span class="anon-block">D. K. (1)</span> był współsprawcą. Pomysł wejścia na teren zakładu w celu dokonania zaboru elementów metalowych nie wyszedł od niego. Jednakże przystał on na propozycję współoskarżonego przed przystąpieniem przez niego do realizacji zamierzonego czynu. Co więcej, wyraził zgodę na zaproponowany przez <span class="anon-block">R. K.</span> podział ról. Mając więc na uwadze przytoczone okoliczności stwierdzić więc należy, iż <span class="anon-block">D. K. (1)</span> działał z nim właśnie „wspólnie i w porozumieniu”.</p>
      <p>Jako podstawę wymiaru kary przyjęto <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 278;art. 278 § 1)">art. 278 § 1 k.k.</a> Sąd wymierzył oskarżonemu <span class="anon-block">D. K. (1)</span> karę 6 (sześciu) miesięcy pozbawienia wolności.</p>
      <p>Wymierzając karę pozbawienia wolności w tej wysokości Sąd miał na uwadze następujące okoliczności łagodzące: trudną sytuację rodzinną i finansową, uczęszczanie do technikum samochodowego, a w związku z tym jego starania o zdobycie zawodu oraz wiek sprawcy.</p>
      <p>Sąd uznał, że wymierzona kara sześciu miesięcy pozbawienia wolności odpowiadać będzie stopniowi winy oskarżonego, społecznej szkodliwości czynu, racjom prewencji indywidualnej i generalnej (<a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 53;art. 53 § 1;art. 53 § 2)">art. 53 § 1 i 2 k.k.</a>). Ponadto, z uwagi na fakt, iż oskarżony jest sprawcą młodocianym, Sąd wymierzając mu karę kierował się przede wszystkim tym, aby go wychować (<a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 54;art. 54 § 1)">art. 54 § 1 k.k.</a>).</p>
      <p>Jednocześnie mając na uwadze pozytywną prognozę kryminologiczną istniejącą co do oskarżonego (trudna sytuacja tak rodzinna, jak i majątkowa, uczęszczanie do technikum, a tym samym przygotowywanie się do wykonywania zawodu, wiek sprawcy) Sąd na podstawie <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 69;art. 69 § 1;art. 69 § 2)">art. 69 § 1 i 2 k.k.</a> i <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 70;art. 70 § 2)">art. 70 § 2 k.k.</a> wykonanie orzeczonej wobec oskarżonego <span class="anon-block">D. K. (1)</span> kary pozbawienia wolności warunkowo zawiesił na okres próby 3 (trzech) lat.</p>
      <p>Z uwagi zaś na treść <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 73;art. 73 § 2)">art. 73 § 2 k.k.</a>, zgodnie z którą dozór jest obligatoryjny wobec młodocianego sprawcy przestępstwa umyślnego, Sąd oddał oskarżonego pod dozór kuratora.</p>
      <p>Na podstawie zaś <a href="http://isap.sejm.gov.pl/DetailsServlet?id=WDU19970880553" title="Ustawa z dnia 6 czerwca 1997 r. - Kodeks karny - Dz. U. z 1997 r. Nr 88, poz. 553 (art. 46;art. 46 § 1)">art. 46 § 1 k.k.</a> orzekł wobec oskarżonego <span class="anon-block">D. K. (1)</span> obowiązek naprawienia szkody na rzecz pokrzywdzonego <span class="anon-block"> firmy (...)</span> z siedzibą w <span class="anon-block">W.</span> w kwocie 25,00 zł. Co prawda szkoda wynosiła łącznie kwotę 2050, 00 złotych, jednak świadek <span class="anon-block">J. P.</span> jednoznacznie potwierdził, że szkoda na kwotę 2000 złotych została naprawiona poprzez odzyskanie skradzionego przedmiotu. Przesłankę orzeczenia wskazanego środka karnego stanowi skazanie oskarżonego oraz wyrządzenie przestępstwem szkody. Na gruncie niniejszej sprawy zaś niewątpliwie doszło do realizacji wymienionych warunków jego orzeczenia. Mimo iż obowiązek naprawienia szkody nie jest w tym przypadku obligatoryjny, to zważywszy na okoliczności popełnienia czynu, a przede wszystkim cele w zakresie prewencji indywidualnej, ze szczególnym uwzględnieniem uświadomienia oskarżonemu, iż naruszając prawo winien zawsze liczyć się z możliwymi konsekwencjami tego faktu, jego orzeczenie jest słuszne.</p>
      <p>Biorąc pod uwagę obecną, trudną sytuację majątkową oskarżonego (nie pracuje – pozostaje na utrzymaniu rodziców, nie ma wyuczonego zawodu, a dopiero się do niego przygotowuje; nie posiada żadnych składników majątkowych) Sąd uznał, że obciążenie go kosztami sądowymi (w tym opłatą) byłoby dla niego zbyt uciążliwe. Dlatego zwolnił oskarżonego od tych kosztów w myśl <a href="http://isap.sejm.gov.pl/DetailsServlet?id=WDU19970890555" title="Ustawa z dnia 6 czerwca 1997 r. - Kodeks postępowania karnego - Dz. U. z 1997 r. Nr 89, poz. 555 (art. 624;art. 624 § 1)">art. 624 § 1 k.p.k.</a>
</p>
    </div>
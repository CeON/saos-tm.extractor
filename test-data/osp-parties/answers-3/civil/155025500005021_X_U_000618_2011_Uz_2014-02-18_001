<p>Sygn. akt: XU-618/11</p>
    <div>
      <h2>WYROK</h2>
      <h5>W IMIENIU RZECZYPOSPOLITEJ POLSKIEJ</h5>
      <p>Dnia 30 stycznia 2014r.</p>
      
      <p>Sąd Rejonowy dla Wrocławia-Śródmieścia X Wydział Pracy i Ubezpieczeń Społecznych we <span class="anon-block">W.</span>
</p>
      <p>w składzie:</p>
      
      <p>
<strong>
<!-- --> Przewodniczący: SSR Barbara Bonczar</strong>
</p>
      <p>Protokolant: Grażyna Mazurkiewicz</p>
      
      <p>po rozpoznaniu na posiedzeniu jawnym w dniu 30 stycznia 2014r. we <span class="anon-block">W.</span>
</p>
      <p>sprawy z odwołania <strong>
<!-- --> <span class="anon-block">A. R.</span>
</strong>
</p>
      <p>od decyzji Zakładu Ubezpieczeń Społecznych Oddział we <span class="anon-block">W.</span>
</p>
      <p>z dnia 21 września 2011r. znak: <span class="anon-block">(...)</span>
</p>
      <p>w sprawie <strong>
<!-- -->
<span class="anon-block">A. R.</span>
</strong>
</p>
      <p>przeciwko Zakładowi Ubezpieczeń Społecznych Oddział we <span class="anon-block">W.</span>
</p>
      <p>o <strong>
<!-- -->świadczenie rehabilitacyjne</strong>
</p>
      <p>oddala odwołanie.</p>
      
      <p>
<strong>
<!-- -->Sygn. akt X U 618/11 </strong>
</p>
    </div>
    <div>
      <h2>UZASADNIENIE</h2>
      <p>Zakład Ubezpieczeń Społecznych Oddział we <span class="anon-block">W.</span> decyzją z 21 września 2011r. przyznał wnioskodawczyni prawo do świadczenia rehabilitacyjnego na okres 3 miesięcy od dnia 07 czerwca 2011r. do 04 września 2011r w wysokości 90% z ogólnego stanu zdrowia i odmówił prawa do wypłaty świadczenia rehabilitacyjnego za okres od 08 czerwca 2011r. do 04 września 2011r. Podstawą odmowy wypłaty świadczenia rehabilitacyjnego za w/w okres stanowi <a href="http://isap.sejm.gov.pl/DetailsServlet?id=WDU19990600636" title="Ustawa z dnia 25 czerwca 1999 r. o świadczeniach pieniężnych z ubezpieczenia społecznego w razie choroby i macierzyństwa - Dz. U. z 1999 r. Nr 60, poz. 636 (art. 12;art. 12 ust. 2;art. 12 ust. 2 pkt. 1)">art.12 ust. 2 pkt 1 ustawy z dnia 25.06.1999r. o świadczeniach pieniężnych z ubezpieczenia społecznego w razie choroby i macierzyństwa</a>- t.j. Dz.U. z 2010r. Nr 77, poz. 512, zgodnie, z którym świadczenie rehabilitacyjne nie przysługuje w okresie udzielonego urlopu bezpłatnego.</p>
      <p>We wniesionym od tej decyzji odwołaniu wnioskodawczyni wnosiła o jej zmianę i przyznanie prawa do świadczenia rehabilitacyjnego zgodnie z orzeczeniem lekarza orzecznika ZUS.</p>
      <p>Strona pozwana w udzielonej odpowiedzi na odwołanie wniosła o jego odrzucenie w oparciu o przepis <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 477(9);art. 477(9) § 3(1))">art. 477<sup>
<!-- -->9 </sup>§3<sup>
<!-- -->1 </sup>kpc</a>. Organ rentowy podniósł, iż wnioskodawczyni nie wyczerpała drogi postępowania przed wniesieniem odwołania do Sądu – mianowicie nie odwołała się od orzeczenia lekarza orzecznika ZUS do komisji lekarskiej ZUS.</p>
      
      <p>
<strong>
<!-- -->Sąd Rejonowy ustalił następujący stan faktyczny:</strong>
</p>
      
      <p>Wnioskodawczyni <span class="anon-block">A. R.</span>, od dnia 14 września 2010r. do 31 października 2011r. była zatrudniona w zakładzie pracy <span class="anon-block"> (...)</span> <span class="anon-block">S. F.</span> w wymiarze 0,45 etatu na stanowisku składacza. W okresie od 08 czerwca 2011r. do 04 września 2011r. wnioskodawczyni przebywała na urlopie bezpłatnym udzielonym wyniku podania wnioskodawczyni z dnia 07 czerwca 2011r. W okresie od 01 grudnia 2012r. do 06 czerwca 2011r. wnioskodawczyni przebywała na zasiłku chorobowym w ilości 182 dni. W dniu 28 kwietnia 2011r. wnioskodawczyni wystąpiła do Oddziału ZUS we <span class="anon-block">W.</span> z wnioskiem o przyznanie prawa do świadczenia rehabilitacyjnego. Została skierowana na badanie do lekarza orzecznika ZUS, który w dniu 08 czerwca 2011r., orzekł, że stan wnioskodawczyni uzasadnia ustalenie uprawnień do świadczenia rehabilitacyjnego na okres 3 miesięcy licząc od wyczerpania prawa do zasiłków chorobowych. Z wydanym orzeczeniem wnioskodawczyni zgodziła się i nie wniosła sprzeciwu do komisji lekarskiej ZUS.</p>
      <p>Decyzją z dnia 17 czerwca 2011r. strona pozwana przyznała wnioskodawczyni prawo do świadczenia rehabilitacyjnego od dnia 07 czerwca 2011r. do 04 września 2011r.</p>
      <p>W dniu 19 września 2011r. pracodawca wnioskodawczyni poinformował stronę pozwaną, że wnioskodawczyni w okresie od 08 czerwca 2011r. do 04 września 2011r. udzielono urlopu bezpłatnego.</p>
      <p>Decyzją z dnia 21 września 2011r. strona pozwana odmówiła wnioskodawczyni prawa do wypłaty świadczenia rehabilitacyjnego za okres od 08 czerwca 2011r. do 04 września 2011r. na podstawie art. 12 ust. 2 pkt. 1 cyt. ustawy z 25.06.1999r., gdyż w tym okresie wnioskodawczyni przebywała na urlopie bezpłatnym.</p>
      <p>Dowód: 1) akta zasiłkowe i dokumentacja orzecznicza ZUS.</p>
      <p>2) akta sprawy X U 1214/11 – uzasadnienie – k.134 as.</p>
      <p>3)zeznania świadka <span class="anon-block">Z. B.</span> – k. 12 v as.</p>
      <p>4) przesłuchanie wnioskodawczyni – k. 12 v as.</p>
      
      <p>
<strong>
<!-- -->Sąd zważył, co następuje:</strong>
</p>
      
      <p>Odwołanie wnioskodawczyni nie zasługuje na uwzględnienie.</p>
      <p>Na wstępie wskazać należy, iż nie był zasadny i jako taki nie znalazł uznania Sądu Rejonowego, wniosek Zakładu Ubezpieczeń Społecznych o odrzucenie odwołania ubezpieczonej na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 477(9);art. 477(9) § 3(1))">art. 477<sup>
<!-- -->9 </sup>§3<sup>
<!-- -->1 </sup>kpc</a>. Organ rentowy podnosił, iż wnioskodawczyni w sprawie o prawo do świadczenia rehabilitacyjnego nie wykorzystała w pełni drogi przedsądowej, tj. nie wniosła sprzeciwu od orzeczenia lekarza orzecznika ZUS do komisji lekarskiej, co winno skutkować odrzuceniem odwołania w oparciu o powołany przepis <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 ()">kpc</a>. Powyższa argumentacja nie mogła podlegać uwzględnieniu – pozostaje bowiem w sprzeczności z brzmieniem z <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 477(9);art. 477(9) § 3(1))">art. 477<sup>
<!-- -->9 </sup>§3<sup>
<!-- -->1 </sup>kpc</a>.</p>
      <p>Zgodnie z tym przepisem „Sąd odrzuci odwołanie w sprawie o świadczenie z ubezpieczeń społecznych, do którego prawo jest uzależnione od stwierdzenia niezdolności do pracy lub niezdolności do samodzielnej egzystencji, a podstawę do wydania decyzji stanowi orzeczenie lekarza orzecznika Zakładu Ubezpieczeń Społecznych, jeżeli osoba zainteresowana nie wniosła sprzeciwu od tego orzeczenia do komisji lekarskiej Zakładu Ubezpieczeń Społecznych i odwołanie jest oparte wyłącznie na zarzutach dotyczących tego orzeczenia (…) .”</p>
      <p>Wbrew temu, co twierdzi organ rentowy, w niniejszej sprawie wnioskodawczyni nie kwestionowała orzeczenia lekarza orzecznika ZUS, który ustalił prawo do świadczenia rehabilitacyjnego na okres 3 miesięcy. Wnioskodawczyni zgodziła się z tym orzeczeniem i dlatego nie wniosła sprzeciwu do komisji lekarskiej. Wnioskodawczyni domagała się zmiany decyzji strony pozwanej odmawiającej prawa do wypłaty tego świadczenia wobec pozostawania w tym okresie na urlopie bezpłatnym.</p>
      <p>Przechodząc do merytorycznego rozpoznania odwołania wskazać należy, iż zgodnie z <a href="http://isap.sejm.gov.pl/DetailsServlet?id=WDU19990600636" title="Ustawa z dnia 25 czerwca 1999 r. o świadczeniach pieniężnych z ubezpieczenia społecznego w razie choroby i macierzyństwa - Dz. U. z 1999 r. Nr 60, poz. 636 (art. 18)">art.18 ustawy z 25.06.1999r. o świadczeniach pieniężnych z ubezpieczenia społecznego w razie choroby i macierzyństwa</a> – Dz. U. z 2010r. Nr 77, poz.512 ze zm. świadczenie rehabilitacyjne przysługuje ubezpieczonemu, który po wyczerpaniu zasiłku chorobowego jest nadal niezdolny do pracy, a dalsze leczenie lub rehabilitacja lecznicza rokują odzyskanie zdolności do pracy. Świadczenie rehabilitacyjne przysługuje przez okres niezbędny do przywrócenia zdolności do pracy, nie dłużej jednak niż przez 12 miesięcy. Strona pozwana przyznała wnioskodawczyni prawo do świadczenia rehabilitacyjnego na okres 3 miesięcy od dnia 07 czerwca 2011r. do 04 września 2011r.</p>
      <p>Zgodnie z <a href="http://isap.sejm.gov.pl/DetailsServlet?id=WDU19990600636" title="Ustawa z dnia 25 czerwca 1999 r. o świadczeniach pieniężnych z ubezpieczenia społecznego w razie choroby i macierzyństwa - Dz. U. z 1999 r. Nr 60, poz. 636 (art. 12;art. 12 ust. 2;art. 12 ust. 2 pkt. 1)">art.12 ust. 2 pkt 1 ustawy z dnia 25.06.1999r. o świadczeniach pieniężnych z ubezpieczenia społecznego w razie choroby i macierzyństwa</a>- t.j. Dz.U. z 2010r. Nr 77, poz. 512, świadczenie rehabilitacyjne nie przysługuje w okresie udzielonego urlopu bezpłatnego. jak wykazało przeprowadzone przed Sądem postępowanie dowodowe w sprawie XP 1214/11 wnioskodawczyni w okresie od 08 czerwca 2011r. do 04 września 2011r. udzielono urlopu bezpłatnego. Okoliczność ta nie została zmieniona w toczącym się postępowaniu, gdyż wyrokiem z dnia 12 lipca 2012r. Sąd oddalił powództwo wnioskodawczyni o sprostowanie świadectwa pracy.</p>
      <p>Skoro wnioskodawczyni w okresie, na który przyznano jej prawo do świadczenia rehabilitacyjnego przebywała na urlopie bezpłatnym nie przysługuje jej prawo do wypłaty tego świadczenia.</p>
      <p>Z tych względów na podstawie <a href="http://isap.sejm.gov.pl/DetailsServlet?id=WDU19640430296" title="Ustawa z dnia 17 listopada 1964 r. - Kodeks postępowania cywilnego - Dz. U. z 1964 r. Nr 43, poz. 296 (art. 477(14);art. 477(14) § 1)">art. 477<sup>
<!-- -->14 </sup>§ 1 Kpc</a>, Sąd orzekł jak w sentencji.</p>
    </div>